\id MAT
\c 1
\v 1  अब्राहम की सन्‍तान, दाऊद की सन्‍तान, यीशु मसीह की वंशावली।
\v 2  अब्राहम से इसहाक उत्पन्न हुआ, इसहाक से याकूब उत्‍पन्न हुआ, और याकूब से यहूदा और उसके भाई उत्‍पन्न हुए।
\v 3  यहूदा और तामार से फिरिस व जोरह उत्‍पन्न हुए, और फिरिस से हिस्रोन उत्‍पन्न हुआ, और हिस्रोन से एराम उत्‍पन्न हुआ।
\v 4  एराम से अम्‍मीनादाब उत्‍पन्न हुआ, और अम्‍मीनादाब से नहशोन, और नहशोन से सलमोन उत्‍पन्न हुआ।
\v 5  सलमोन और राहब से बोअज उत्‍पन्न हुआ, और बोअज और रूत से ओबेद उत्‍पन्न हुआ, और ओबेद से यिशै उत्‍पन्न हुआ।
\v 6  और यिशै से दाऊद राजा उत्‍पन्न हुआ। और दाऊद से सुलैमान उस स्‍त्री से उत्‍पन्न हुआ जो पहले उरिय्‍याह की पत्‍नी थी।
\v 7  सुलैमान से रहबाम उत्‍पन्न हुआ, और रहबाम से अबिय्‍याह उत्‍पन्न हुआ, और अबिय्‍याह से आसा उत्पन्न हुआ।
\v 8  आसा से यहोशाफात उत्‍पन्न हुआ, और यहोशाफात से योराम उत्‍पन्न हुआ, और योराम से उज्‍जियाह उत्‍पन्न हुआ।
\v 9  उज्‍जियाह से योताम उत्‍पन्न हुआ, योताम से आहाज उत्‍पन्न हुआ, और आहाज से हिजकिय्‍याह उत्‍पन्न हुआ।
\v 10  हिजकिय्याह से मनश्‍शिह उत्‍पन्न हुआ, मनश्‍शिह से आमोन उत्‍पन्न हुआ, और आमोन से योशिय्‍याह उत्‍पन्न हुआ।
\v 11  और बन्‍दी होकर बेबीलोन जाने के समय में योशिय्‍याह से यकुन्‍याह, और उस के भाई उत्‍पन्न हुए।
\v 12  बन्‍दी होकर बेबीलोन पहुँचाए जाने के बाद यकुन्‍याह से शालतिएल उत्‍पन्न हुआ, और शालतिएल से जरूब्‍बाबिल उत्‍पन्न हुआ।
\v 13  जरूब्‍बाबिल से अबीहूद उत्‍पन्न हुआ, अबीहूद से इल्‍याकीम उत्‍पन्न हुआ, और इल्‍याकीम से अजोर उत्‍पन्न हुआ।
\v 14  अजोर से सदोक उत्‍पन्न हुआ, सदोक से अखीम उत्‍पन्न हुआ, और अखीम से इलीहूद उत्‍पन्न हुआ।
\v 15  इलीहूद से इलियाजार उत्‍पन्न हुआ, इलियाजर से मत्तान उत्‍पन्न हुआ, और मत्तान से याकूब उत्‍पन्न हुआ।
\v 16  याकूब से यूसुफ उत्‍पन्न हुआ, जो मरियम का पति था, और मरियम से यीशु उत्‍पन्न हुआ जो मसीह कहलाता है।
\v 17  अब्राहम से दाऊद तक सब चौदह पीढ़ी हुई, और दाऊद से बेबीलोन को बन्‍दी होकर पहुँचाए जाने तक चौदह पीढ़ी, और बन्‍दी होकर बेबीलोन को पहुँचाए जाने के समय से लेकर मसीह तक चौदह पीढ़ी हुई।
\v 18  अब यीशु मसीह का जन्‍म इस प्रकार से हुआ, कि जब उसकी माता मरियम की मंगनी यूसुफ के साथ हो गई, तो उनके इकट्ठे होने के पहले से वह पवित्र आत्‍मा की ओर से गर्भवती पाई गई।
\v 19  अतः उसके पति यूसुफ ने जो धर्मी था और उसे बदनाम करना नहीं चाहता था, उसे चुपके से त्‍याग देने की मनसा की।
\v 20  जब वह इन बातों के सोच ही में था तो प्रभु का स्‍वर्गदूत उसे स्‍वप्‍न में दिखाई देकर कहने लगा, “हे यूसुफ ! दाऊद की सन्‍तान, तू अपनी पत्‍नी मरियम को अपने यहाँ ले आने से मत डर, क्‍योंकि जो उसके गर्भ में है, वह पवित्र आत्‍मा की ओर से है।
\v 21  वह पुत्र जनेगी और तू उसका नाम यीशु रखना, क्‍योंकि वह अपने लोगों का उनके पापों से उद्धार करेगा।”
\v 22  यह सब कुछ इसलिये हुआ कि जो वचन प्रभु ने भविष्‍यद्वक्‍ता के द्वारा कहा था, वह पूरा होः
\v 23  ”देखो एक कुँवारी गर्भवती होगी और एक पुत्र जनेगी, और उसका नाम इम्‍मानुएल रखा जाएगा,” जिसका अर्थ यह है “परमेश्‍वर हमारे साथ।”
\v 24  तब यूसुफ नींद से जागकर प्रभु के दूत की आज्ञा अनुसार अपनी पत्‍नी को अपने यहाँ ले आया।
\v 25  और जब तक वह पुत्र न जनी तब तक वह उसके पास न गया: और उसने उसका नाम यीशु रखा।
\c 2
\v 1  हेरोदेस राजा के दिनों में जब यहूदिया के बैतलहम में यीशु का जन्‍म हुआ, तो देखो, पूर्व से कई ज्‍योतिषी यरूशलेम में आकर पूछने लगे।
\v 2  कि यहूदियों का राजा जिसका जन्‍म हुआ है, कहाँ है? क्‍योंकि हम ने पूर्व में उसका तारा देखा है और उसको प्रणाम करने आए हैं।
\v 3  यह सुनकर हेरोदेस राजा और उसके साथ सारा यरूशलेम घबरा गया।
\v 4  और उसने लोगों के सब महायाजकों और शास्‍त्रियों को इकट्ठे करके उनसे पूछा, कि मसीह का जन्‍म कहाँ होना चाहिए?
\v 5  उन्होंने उससे कहा, “यहूदिया के बैतलहम में; क्‍योंकि भविष्‍यद्वक्‍ता के द्वारा यों लिखा है :
\v 6  ”हे बैतलहम, यहूदा के देश, तू किसी रीति से यहूदा के अधिकारियों में सब से छोटा नहीं; क्‍योंकि तुझ में से एक अधिपति निकलेगा, जो मेरी प्रजा इस्राएल की रखवाली करेगा।”
\v 7  तब हेरोदेस ने ज्‍योतिषियों को चुपके से बुलाकर उनसे पूछा, कि तारा ठीक किस समय दिखाई दिया था।
\v 8  और उसने यह कहकर उन्‍हें बैतलहम भेजा, कि जाकर उस बालक के विषय में ठीक ठीक मालूम करो और जब वह मिल जाए तो मुझे समाचार दो ताकि मैं भी आकर उसको प्रणाम करूँ।
\v 9  वे राजा की बात सुनकर चले गए, और देखो, जो तारा उन्होंने पूर्व में देखा था, वह उनके आगे आगे चला, और जहाँ बालक था। उस जगह के ऊपर पहुँचकर ठहर गया।
\v 10  उस तारे को देखकर वे अति आनन्‍दित हुए।
\v 11  और उस घर में पहुँचकर उस बालक को उसकी माता मरियम के साथ देखा, और मुँह के बल गिरकर बालक को प्रणाम किया, और अपना अपना थैला खोलकर उसे सोना, और लोबान, और गन्‍धरस की भेंट चढ़ाई।
\v 12  और स्‍वप्‍न में यह चेतावनी पाकर कि हेरोदेस के पास फिर न जाना, वे दूसरे मार्ग से होकर अपने देश को चले गए।
\v 13  उनके चले जाने के बाद देखो, प्रभु के एक दूत ने स्‍वप्‍न में यूसुफ को दिखाई देकर कहा, “उठ! उस बालक को और उसकी माता को लेकर मिस्र देश को भाग जा; और जब तक मैं तुझ से न कहूँ, तब तक वही रहना; क्‍योंकि हेरोदेस इस बालक को ढूँढ़ने पर है कि उसे मरवा डाले।”
\v 14  तब वह रात ही को उठकर बालक और उसकी माता को लेकर मिस्र को चल दिया।
\v 15  और हेरोदेस के मरने तक वहीं रहा। इसलिये कि वह वचन जो प्रभु ने भविष्‍यद्वक्‍ता के द्वारा कहा था कि पूरा होः “मैं ने अपने पुत्र को मिस्र से बुलाया।”
\v 16  जब हेरोदेस ने यह देखा, कि ज्‍योतिषियों ने मेरे साथ धोखा किया है, तब वह क्रोध से भर गया, और लोगों को भेजकर ज्‍योतिषियों से ठीक ठीक पूछे हुए समय के अनुसार बैतलहम और उसके आस पास के स्थानों के सब लड़कों को जो दो वर्ष के या उससे छोटे थे, मरवा डाला।
\v 17  तब जो वचन यिर्मयाह भविष्‍यद्वक्‍ता के द्वारा कहा गया था, वह पूरा हुआः
\v 18  “रामाह में एक करूण-नाद सुनाई दिया, रोना और बड़ा विलाप, राहेल अपने बालकों के लिये रो रही थी; और शान्‍त होना न चाहती थी, क्‍योंकि वे अब नहीं रहे।”
\v 19  हेरोदेस के मरने के बाद देखो, प्रभु के दूत ने मिस्र में यूसुफ को स्‍वप्‍न में दिखाई देकर कहा,
\v 20  ”उठ, बालक और उसकी माता को लेकर इस्राएल के देश में चला जा; क्‍योंकिं जो बालक के प्राण लेना चाहते थे, वे मर गए।”
\v 21  वह उठा, और बालक और उसकी माता को साथ लेकर इस्राएल के देश में आया।
\v 22  परन्‍तु यह सुनकर कि अरखिलाउस अपने पिता हेरोदेस की जगह यहूदिया पर राज्‍य कर रहा है, वहाँ जाने से डरा; और स्‍वप्‍न में चेतावनी पाकर गलील प्रदेश में चला गया।
\v 23  और नासरत नामक नगर में जा बसा, ताकि वह वचन पूरा हो, जो भविष्‍यद्वक्‍ताओं के द्वारा कहा गया थाः “वह नासरी कहलाएगा।”
\c 3
\v 1  उन दिनों में यूहन्ना बपतिस्‍मा देनेवाला आकर यहूदिया के जंगल में यह प्रचार करने लगा :
\v 2  “मन फिराओ, क्‍योंकि स्‍वर्ग का राज्‍य निकट आ गया है।”
\v 3  यह वही है जिसकी चर्चा यशायाह भविष्‍यद्वक्‍ता के द्वारा की गई : “जंगल में एक पुकारनेवाले का शब्‍द हो रहा है, कि प्रभु का मार्ग तैयार करो, उसकी सड़कें सीधी करो।”
\v 4  यह यूहन्‍ना ऊँट के रोम का वस्‍त्र पहिने था, और अपनी कमर में चमड़े का कटिबन्ध बाँधे हुए था, और उसका भोजन टिड्डियां और बनमधु था।
\v 5  तब यरूशलेम के और सारे यहूदिया के, और यरदन के आस पास के सारे देश के लोग उसके पास निकल आए।
\v 6  और अपने-अपने पापों को मानकर यरदन नदी में उससे बपतिस्‍मा लिया।
\v 7  जब उसने बहुतेरे फरीसियों और सदूकियों को बपतिस्‍मा के लिये अपने पास आते देखा, तो उनसे कहा, “हे साँप के बच्‍चों, तुम्‍हें किसने जता दिया कि आनेवाले क्रोध से भागो?
\v 8  इसलिए मन फिराव के योग्‍य फल लाओ;
\v 9  और अपने-अपने मन में यह न सोचो, कि हमारा पिता अब्राहम है; क्‍योंकि मैं तुम से कहता हूँ, कि परमेश्‍वर इन पत्‍थरों से अब्राहम के लिये सन्‍तान उत्‍पन्न कर सकता है।
\v 10  और अब कुल्‍हाड़ा पेड़ों की जड़ पर रखा हुआ है, इसलिये जो-जो पेड़ अच्‍छा फल नहीं लाता, वह काटा और आग में झोंका जाता है।
\v 11  ”मैं तो पानी से तुम्‍हें मन फिराव का बपतिस्‍मा देता हूँ, परन्‍तु जो मेरे बाद आनेवाला है, वह मुझ से शक्तिशाली है; मैं उसकी जूती उठाने के योग्‍य नहीं, वह तुम्‍हें पवित्र आत्‍मा और आग से बपतिस्‍मा देगा।
\v 12  उसका सूप उस के हाथ में है, और वह अपना खलिहान अच्‍छी रीति से साफ करेगा, और अपने गेहूँ को तो खत्ते में इकट्ठा करेगा, परन्‍तु भूसी को उस आग में जलाएगा जो बुझने की नहीं।”
\v 13  उस समय यीशु गलील से यरदन के किनारे पर यूहन्‍ना के पास उससे बपतिस्‍मा लेने आया।
\v 14  परन्‍तु यूहन्ना यह कहकर उसे रोकने लगा, कि मुझे तेरे हाथ से बपतिस्‍मा लेने की आवश्‍यक्‍ता है, और तू मेरे पास आया है?
\v 15  यीशु ने उसको यह उत्तर दिया, “अब तो ऐसा ही होने दे, क्‍योंकि हमें इसी रीति से सब धार्मिकता को पूरा करना उचित है।” तब उसने उसकी बात मान ली।
\v 16  और यीशु बपतिस्‍मा लेकर तुरन्‍त पानी में से ऊपर आया, और देखो, उसके लिये आकाश खुल गया; और उसने परमेश्‍वर के आत्‍मा को कबूतर की नाई उतरते और अपने ऊपर आते देखा।
\v 17  और देखो, यह आकाशवाणी हुई, “यह मेरा प्रिय पुत्र है, जिससे मैं अत्‍यन्‍त प्रसन्न हूँ।”
\c 4
\v 1  तब उस समय आत्‍मा यीशु को जंगल में ले गया ताकि इब्लीस से उसकी परीक्षा हो।
\v 2  वह चालीस दिन, और चालीस रात, निराहार रहा, तब उसे भूख लगी।
\v 3  तब परखनेवाले ने पास आकर उससे कहा, “यदि तू परमेश्‍वर का पुत्र है, तो कह दे, कि ये पत्‍थर रोटियाँ बन जाएँ।”
\v 4  उसने उत्तर दिया, “लिखा है कि मनुष्‍य केवल रोटी ही से नहीं, परन्‍तु हर एक वचन से जो परमेश्‍वर के मुख से निकलता है जीवित रहेगा।”
\v 5  तब इब्लीस उसे पवित्र नगर में ले गया और मन्‍दिर के कंगूरे पर खड़ा किया।
\v 6  और उससे कहा, “यदि तू परमेश्‍वर का पुत्र है, तो अपने आप को नीचे गिरा दे; क्‍योंकि लिखा है, कि ‘वह तेरे विषय में अपने स्‍वर्गदूतों को आज्ञा देगा’; और ‘वे तुझे हाथों हाथ उठा लेंगे; कहीं ऐसा न हो कि तेरे पाँवों में पत्‍थर से ठेस लगे।’ “
\v 7  यीशु ने उससे कहा, “यह भी लिखा है, कि तू प्रभु अपने परमेश्‍वर की परीक्षा न कर।”
\v 8  फिर शैतान उसे एक बहुत ऊँचे पहाड़ पर ले गया और सारे जगत के राज्‍य और उसका वैभव दिखाकर
\v 9  उससे कहा, कि यदि तू गिरकर मुझे प्रणाम करे, तो मैं यह सब कुछ तुझे दे दूँगा।
\v 10  तब यीशु ने उससे कहा, “हे शैतान दूर हो जा, क्‍योंकि लिखा है: ‘तू प्रभु अपने परमेश्‍वर को प्रणाम कर, और केवल उसी की उपासना कर।’ “
\v 11  तब शैतान उसके पास से चला गया, और देखो, स्‍वर्गदूत आकर उसकी सेवा करने लगे।
\v 12  जब उसने यह सुना कि यूहन्ना पकड़वा दिया गया, तो वह गलील को चला गया।
\v 13  और नासरत को छोड़कर कफरनहूम में जो झील के किनारे जबूलून और नपताली के देश में है जाकर रहने लगा।
\v 14  ताकि जो यशायाह भविष्‍द्वक्‍ता के द्वारा कहा गया था, वह पूरा हो।
\v 15  “जबूलून और नपताली के देश, झील के मार्ग से यरदन के पास अन्‍यजातियों का गलील-
\v 16  जो लोग अन्‍धकार में बैठे थे उन्होंने बड़ी ज्‍योंति देखी; और जो मृत्‍यु के देश और छाया में बैठे थे, उन पर ज्‍योति चमकी।”
\v 17  उस समय से यीशु प्रचार करना और यह कहना आरम्‍भ किया, “मन फिराओ क्‍योंकि स्‍वर्ग का राज्‍य निकट आया है।”
\v 18  उसने गलील की झील के किनारे फिरते हुए दो भाइयों अर्थात् शमौन को जो पतरस कहलाता है, और उसके भाई अन्‍द्रियास को झील में जाल डालते देखा; क्‍योंकि वे मछवे थे। 19 और  उनसे कहा, “मेरे पीछे चले आओ, तो मैं तुम को मनुष्‍यों के पकड़नेवाले बनाऊँगा।”
\v 20  वे तुरन्‍त जालों को छोड़कर उसके पीछे हो लिए।
\v 21  और वहाँ से आगे बढ़कर, उसने और दो भाइयों अर्थात् जब्दी के पुत्र याकूब और उसके भाई यूहन्ना को अपने पिता जब्‍दी के साथ नाव पर अपने जालों को सुधारते देखा; और उन्‍हें भी बुलाया।
\v 22  वे तुरन्‍त नाव और अपने पिता को छोड़कर उसके पीछे हो लिए।
\v 23  और यीशु सारे गलील में फिरता हुआ उनकी आराधनालयों में उपदेश करता और राज्‍य का सुसमाचार प्रचार करता, और लोगों की हर प्रकार की बीमारी और दुर्बलता को दूर करता रहा।
\v 24  और सारे सीरिया देश में उसका यश फैल गया; और लोग सब बीमारों को, जो विभिन्न प्रकार की बीमारियों और दुखों में जकड़े हुए थे, और जिन में दुष्‍टात्‍माएँ थीं और मिर्गीवालों और लकवे के रोगियों को उसके पास लाए और उसने उन्‍हें चंगा किया।
\v 25  और गलील और दिकापुलिस और यरूशलेम और यहूदिया से और यरदन के पार से भीड़ की भीड़ उसके पीछे हो ली।
\c 5
\v 1  वह इस भीड़ को देखकर, पहाड़ पर चढ़ गया; और जब बैठ गया तो उसके चेले उसके पास आए।
\v 2  और वह अपना मुँह खोलकर उन्‍हें यह उपदेश देने लगा :
\v 3  “धन्‍य हैं वे, जो मन के दीन हैं, क्‍योंकि स्‍वर्ग का राज्‍य उन्‍हीं का है।
\v 4  ”धन्‍य हैं वे, जो शोक करते हैं, क्‍योंकि वे शांति पाएँगे।
\v 5  ”धन्‍य हैं वे, जो नम्र हैं, क्‍योंकि वे पृथ्‍वी के अधिकारी होंगे।
\v 6  ”धन्‍य हैं वे जो धर्म के भूखे और प्यासे हैं, क्‍योंकि वे तृप्‍त किये जायेंगे ।
\v 7  ”धन्‍य हैं वे, जो दयावन्‍त हैं, क्‍योंकि उन पर दया की जाएगी।
\v 8  ”धन्‍य हैं वे, जिन के मन शुद्ध हैं, क्‍योंकि वे परमेश्‍वर को देखेंगे।
\v 9  ”धन्‍य हैं वे, जो मेल करवानेवाले हैं, क्‍योंकि वे परमेश्‍वर के पुत्र कहलाएँगे।
\v 10  ”धन्‍य हैं वे, जो धर्म के कारण सताए जाते हैं, क्‍योंकि स्‍वर्ग का राज्‍य उन्‍हीं का है।
\v 11  ”धन्‍य हो तुम, जब मनुष्‍य मेरे कारण झूठ बोल बोलकर तुम्हारे विरोध में सब प्रकार की बुरी बात कहें।
\v 12  ”आनन्‍दित और मगन होना क्‍योंकि तुम्‍हारे लिये स्‍वर्ग में बड़ा फल है। इसलिये कि उन्होंने उन भविष्‍यद्वक्‍ताओं को जो तुम से पहले थे इसी रीति से सताया था।
\v 13  ”तुम पृथ्‍वी के नमक हो; परन्‍तु यदि नमक का स्‍वाद बिगड़ जाए, तो वह फिर किस वस्‍तु से नमकीन किया जाएगा? फिर वह किसी काम का नहीं, केवल इसके कि बाहर फेंका जाए और मनुष्‍यों के पैरों तले रौंदा जाए।
\v 14  ”तुम जगत की ज्‍योति हो। जो नगर पहाड़ पर बसा हुआ है वह छिप नहीं सकता।
\v 15  ”और लोग दिया जलाकर पैमाने के नीचे नहीं परन्‍तु दीवट पर रखते हैं, तब उससे घर के सब लोगों को प्रकाश पहुँचता है।
\v 16  ”उसी प्रकार तुम्‍हारा उजियाला मनुष्‍यों के सामने चमके कि वे तुम्‍हारे भले कामों को देखकर तुम्‍हारे पिता की, जो स्‍वर्ग में हैं, बड़ाई करें।
\v 17  ”यह न समझो, कि मैं व्‍यवस्‍था या भविष्‍यद्वक्‍ताओं की पुस्‍तकों को लोप करने आया हूँ, लोप करने नहीं, परन्‍तु पूरा करने आया हूँ।
\v 18  ”क्‍योंकि मैं तुम से सच कहता हूँ, कि जब तक आकाश और पृथ्‍वी टल न जाएँ, तब तक व्‍यवस्‍था से एक मात्रा या बिन्‍दु भी बिना पूरा हुए नहीं टलेगा।
\v 19  ”इसलिये जो कोई इन छोटी से छोटी आज्ञाओं में से किसी एक को तोड़े, और वैसा ही लोगों को सिखाए, वह स्‍वर्ग के राज्‍य में सब से छोटा कहलाएगा; परन्‍तु जो कोई उन का पालन करेगा और उन्‍हें सिखाएगा, वही स्‍वर्ग के राज्‍य में महान कहलाएगा।
\v 20  ”क्‍योंकि मैं तुम से कहता हूँ, कि यदि तुम्‍हारी धार्मिकता शास्‍त्रियों और फरीसियों की धार्मिकता से बढ़कर न हो, तो तुम स्‍वर्ग के राज्‍य में कभी प्रवेश करने न पाओगे।
\v 21  ”तुम सुन चुके हो, कि पूर्वकाल के लोगों से कहा गया था कि ‘हत्‍या न करना’, और ‘जो कोई हत्‍या करेगा वह कचहरी में दण्‍ड के योग्‍य होगा।’
\v 22  ”परन्‍तु मैं तुम से यह कहता हूँ, कि जो कोई अपने भाई पर क्रोध करेगा, वह कचहरी में दण्‍ड के योग्‍य होगा: और जो कोई अपने भाई को निकम्‍मा कहेगा वह महासभा में दण्‍ड के योग्‍य होगा; और जो कोई कहे ‘अरे मूर्ख’ वह नरक की आग के दण्‍ड के योग्‍य होगा। 23 ”इसलिये  यदि तू अपनी भेंट वेदी पर लाए, और वहाँ तू स्‍मरण करे, कि मेरे भाई के मन में मेरी ओर से कुछ विरोध है,
\v 24  तो अपनी भेंट वहीं वेदी के सामने छोड़ दे, और जाकर पहले अपने भाई से मेल मिलाप कर, और तब आकर अपनी भेंट चढ़ा।
\v 25  ”जब तक तू अपने मुद्दई के साथ मार्ग में हैं, उससे झटपट मेल मिलाप कर ले कहीं ऐसा न हो कि मुद्दई तुझे हाकिम को सौंपे, और हाकिम तुझे सिपाही को सौंप दे और तू बन्‍दीगृह में डाल दिया जाए।
\v 26  ”मैं तुम से सच कहता हूँ कि जब तक तू कौड़ी-कौड़ी भर न दे तब तक वहाँ से छूटने न पाएगा।
\v 27  ”तुम सुन चुके हो कि कहा गया था, ‘व्‍यभिचार न करना।’
\v 28  ”परन्‍तु मैं तुम से यह कहता हूँ, कि जो कोई किसी स्‍त्री पर कुदृष्‍टि डाले वह अपने मन में उससे व्‍यभिचार कर चुका।
\v 29  ”यदि तेरी दाहिनी आँख तुझे ठोकर खिलाए, तो उसे निकालकर अपने पास से फेंक दे; क्‍योंकि तेरे लिये यही भला है कि तेरे अगों में से एक नाश हो जाए और तेरा सारा शरीर नरक में न डाला जाए।
\v 30  ”और यदि तेरा दाहिना हाथ तुझे ठोकर खिलाए, तो उसको काटकर अपने पास से फेंक दे, क्‍योंकि तेरे लिये यही भला है, कि तेरे अंगों में से एक नाश हो जाए और तेरा सारा शरीर नरक में न डाला जाए।
\v 31  ”यह भी कहा गया था, ‘जो कोई अपनी पत्‍नी को त्‍याग दे, तो उसे त्‍यागपत्र दे।’
\v 32  ”परन्‍तु मैं तुम से यह कहता हूँ कि जो कोई अपनी पत्‍नी को व्‍यभिचार के सिवा किसी और कारण से छोड़ दे, तो वह उससे व्‍यभिचार करवाता है; और जो कोई उस त्‍यागी हुई से ब्‍याह करे, वह व्‍यभिचार करता है।
\v 33  ”फिर तुम सुन चुके हो, कि पूर्वकाल के लोगों से कहा गया था, ‘झूठी शपथ न खाना, परन्‍तु प्रभु के लिये अपनी शपथ को पूरी करना।’
\v 34  ”परन्‍तु मैं तुम से यह कहता हूँ, कि कभी शपथ न खाना; न तो स्‍वर्ग की, क्‍योंकि वह परमेश्‍वर का सिंहासन है।
\v 35  ”न धरती की, क्‍योंकि वह उसके पाँवों की चौकी है; न यरूशलेम की, क्‍योंकि वह महाराजा का नगर है।
\v 36  ”अपने सिर की भी शपथ न खाना क्‍योंकि तू एक बाल को भी न उजला, न काला कर सकता है।
\v 37  ”परन्‍तु तुम्‍हारी बात हाँ की हाँ, या नहीं की नहीं हो; क्‍योंकि जो कुछ इस से अधिक होता है वह बुराई से होता है।
\v 38  ”तुम सुन चुके हो, कि कहा गया था, कि आँख के बदले आँख, और दाँत के बदले दाँत। 39 ”परन्‍तु  मैं तुम से यह कहता हूँ, कि बुरे का सामना न करना; परन्‍तु जो कोई तेरे दाहिने गाल पर थप्‍पड़ मारे, उसकी ओर दूसरा भी फेर दे।
\v 40  ”और यदि कोई तुझ पर नालिश करके तेरा कुरता लेना चाहे, तो उसे दोहर भी ले लेने दे।
\v 41  ”और जो कोई तुझे कोस भर बेगार में ले जाए तो उसके साथ दो कोस चला जा।
\v 42  ”जो कोई तुझ से माँगे, उसे दे; और जो तुझ से उधार लेना चाहे, उससे मुँह न मोड़।
\v 43  ”तुम सुन चुके हो, कि कहा गया था; कि अपने पड़ोसी से प्रेम रखना, और अपने बैरी से बैर। 44  ”परन्‍तु मैं तुम से यह कहता हूँ, कि अपने बैरियों से प्रेम रखो और अपने सतानेवालों के लिये प्रार्थना करो।
\v 45  ”जिस से तुम अपने स्‍वर्गीय पिता की सन्‍तान ठहरोगे क्‍योंकि वह भलों और बुरों दोनो पर अपना सूर्य उदय करता है, और धर्मियों और अधर्मियों दोनों पर मेंह बरसाता है।
\v 46  ”क्‍योंकि यदि तुम अपने प्रेम रखनेवालों ही से प्रेम रखो, तो तुम्‍हारे लिये क्‍या लाभ होगा? क्‍या महसूल लेनेवाले भी ऐसा ही नहीं करते?
\v 47  ”और यदि तुम केवल अपने भाइयों ही को नमस्‍कार करो, तो कौन सा बड़ा काम करते हो? क्‍या अन्‍यजाति भी ऐसा नहीं करते?
\v 48  ”इसलिये चाहिये कि तुम सिद्ध बनो, जैसा तुम्‍हारा स्‍वर्गीय पिता सिद्ध है।
\c 6
\v 1  ”सावधान रहो! तुम मनुष्‍यों को दिखाने के लिये अपने धर्म के काम न करो, नहीं तो अपने स्‍वर्गीय पिता से कुछ भी फल न पाओगे।
\v 2  ”इसलिये जब तू दान करे, तो अपने आगे तुरही न बजवा, जैसे कपटी, सभाओं और गलियों में करते हैं, ताकि लोग उनकी बड़ाई करें, मैं तुम से सच कहता हूँ, कि वे अपना फल पा चुके।
\v 3  ”परन्‍तु जब तू दान करे, तो जो तेरा दाहिना हाथ करता है, उसे तेरा बायाँ हाथ न जानने पाए। 4 ”ताकि तेरा दान गुप्‍त रहे; और तब तेरा पिता जो गुप्‍त में देखता है, तुझे प्रतिफल देगा।
\v 5  ”और जब तू प्रार्थना करे, तो कपटियों के समान न हो क्‍योंकि लोगों को दिखाने के लिये आराधनालयों में और सड़कों के मोड़ों पर खड़े होकर प्रार्थना करना उनको अच्‍छा लगता है। मैं तुम से सच कहता हूँ, कि वे अपना प्रतिफल पा चुके।
\v 6  ”परन्‍तु जब तू प्रार्थना करे, तो अपनी कोठरी में जा; और द्वार बन्‍द कर के अपने पिता से जो गुप्‍त में है प्रार्थना कर; और तब तेरा पिता जो गुप्‍त में देखता है, तुझे प्रतिफल देगा। 7  ”प्रार्थना करते समय अन्‍यजातियों के समान बक बक न करो; क्‍योंकि वे समझते हैं कि उनके बहुत बोलने से उनकी सुनी जाएगी।
\v 8  ”सो तुम उनके समान न बनो, क्‍योंकि तुम्‍हारा पिता तुम्‍हारे माँगने से पहले ही जानता है, कि तुम्‍हारी क्‍या-क्‍या आवश्‍यक्‍ता है।
\v 9  ”अतः तुम इस रीति से प्रार्थना किया करो: ‘हे हमारे पिता, तू जो स्‍वर्ग में हैं; तेरा नाम पवित्र माना जाए।
\v 10  ”तेरा राज्‍य आए। तेरी इच्‍छा जैसे स्‍वर्ग में पूरी होती है, वैसे पृथ्‍वी पर भी हो।
\v 11  ”हमारी दिन भर की रोटी आज हमें दे।
\v 12  ”और जिस प्रकार हम ने अपने अपराधियों को क्षमा किया है, वैसे ही तू भी हमारे अपराधों को क्षमा कर।
\v 13  ”और हमें परीक्षा में न ला, परन्‍तु बुराई से बचा। [क्‍योंकि राज्‍य और पराक्रम और महिमा सदा तेरे ही है।” आमीन।]
\v 14  ”इसलिये यदि तुम मनुष्‍य के अपराध क्षमा करोगे, तो तुम्‍हारा स्‍वर्गीय पिता भी तुम्‍हें क्षमा करेगा।
\v 15  ”और यदि तुम मनुष्‍यों के अपराध क्षमा न करोगे, तो तुम्‍हारा पिता भी तुम्‍हारे अपराध क्षमा न करेगा।
\v 16  ”जब तुम उपवास करो, तो कपटियों के समान तुम्हारे मुँह पर उदासी न छाई रहे, क्‍योंकि वे अपना मुँह बनाए रहते हैं, ताकि लोग उन्‍हें उपवासी जानें। मैं तुम से सच कहता हूँ, कि वे अपना प्रतिफल पा चुके।
\v 17  ”परन्‍तु जब तू उपवास करे तो अपने सिर पर तेल मल और मुँह धो।
\v 18  ”ताकि लोग नहीं परन्‍तु तेरा पिता जो गुप्‍त में है, तुझे उपवासी जाने। इस दशा में तेरा पिता जो गुप्‍त में देखता है, तुझे प्रतिफल देगा।
\v 19  ”अपने लिये पृथ्‍वी पर धन इकट्ठा न करो; जहाँ कीड़ा और काई बिगाड़ते हैं, और जहाँ चोर सेंध लगाते और चुराते हैं।
\v 20  ”परन्‍तु अपने लिये स्‍वर्ग में धन इकट्ठा करो, जहाँ न तो कीड़ा, और न काई बिगाड़ते हैं, और जहाँ चोर न सेंध लगाते और न चुराते हैं।
\v 21  ”क्‍योंकि जहाँ तेरा धन है वहाँ तेरा मन भी लगा रहेगा।
\v 22  ”शरीर का दीया आँख है: इसलिये यदि तेरी आँख निर्मल हो, तो तेरा सारा शरीर भी उजियाला होगा।
\v 23  ”परन्‍तु यदि तेरी आँख बुरी हो, तो तेरा सारा शरीर भी अन्‍धियारा होगा; इस कारण वह उजियाला जो तुझ में है यदि अन्‍धकार हो तो वह अन्‍धकार कैसा बड़ा होगा !
\v 24  ”कोई मनुष्‍य दो स्‍वामियों की सेवा नहीं कर सकता, क्‍योंकि वह एक से बैर ओर दूसरे से प्रेम रखेगा, वा एक से मिला रहेगा और दूसरे को तुच्‍छ जानेगा। ‘तुम परमेश्‍वर और धन दोनो की सेवा नहीं कर सकते।
\v 25  ”इसलिये मैं तुम से कहता हूँ, कि अपने प्राण के लिये यह चिन्‍ता न करना कि हम क्‍या खाएँगे, और क्‍या पीएँगे, और न अपने शरीर के लिये कि क्‍या पहनेंगे, क्‍या प्राण भोजन से, और शरीर वस्‍त्र से बढ़कर नहीं?
\v 26  ”आकाश के पक्षियों को देखो! वे न बोते हैं, न काटते हैं, और न खत्तों में बटोरते हैं; तौभी तुम्‍हारा स्‍वर्गीय पिता उनको खिलाता है। क्‍या तुम उनसे अधिक मूल्‍य नहीं रखते?
\v 27  ”तुम में कौन है, जो चिन्‍ता करके अपनी आयु में एक घड़ी भी बढ़ा सकता है?
\v 28  ”और वस्‍त्र के लिये क्‍यों चिन्‍ता करते हो? जंगली फूलों पर ध्‍यान करो, कि वे कैसे बढ़ते हैं, वे न तो परिश्रम करते हैं, न कातते हैं।
\v 29  ”तौभी मैं तुम से कहता हूँ, कि सुलैमान भी, अपने सारे वैभव में उन में से किसी के समान वस्‍त्र पहने हुए न था।
\v 30  ”इसलिये जब परमेश्‍वर मैदान की घास को, जो आज है, और कल भाड़ में झोंकी जाएगी, ऐसा वस्‍त्र पहनाता है, तो हे अल्‍पविश्‍वासियों, तुम को वह क्‍योंकर न पहनाएगा?
\v 31  ”इसलिये तुम चिन्‍ता करके यह न कहना, कि हम क्‍या खाएँगे, या क्‍या पीएँगे, या क्‍या पहनेंगे?
\v 32  ”क्‍योंकि अन्‍यजाति इन सब वस्‍तुओं की खोज में रहते हैं, और तुम्‍हारा स्‍वर्गीय पिता जानता है, कि तुम्‍हें ये सब वस्तुएँ चाहिए।
\v 33  ”इसलिये पहले तुम परमेश्वर के राज्‍य और धर्म की खोज करो तो ये सब वस्तुएँ तुम्‍हें मिल जाएँगी।
\v 34  ”अतः कल के लिये चिन्‍ता न करो, क्‍योकि कल का दिन अपनी चिन्‍ता आप कर लेगा; आज के लिये आज ही का दुख बहुत है।
\c 7
\v 1  ”दोष मत लगाओ, कि तुम पर भी दोष न लगाया जाए।
\v 2  ”क्‍योंकि जिस प्रकार तुम दोष लगाते हो, उसी प्रकार तुम पर भी दोष लगाया जाएगा; और जिस नाप से तुम नापते हो, उसी से तुम्‍हारे लिये भी नापा जाएगा।
\v 3  ”तू क्‍यों अपने भाई की आँख के तिनके को देखता है, और अपनी आँख का लट्ठा तुझे नहीं सूझता?
\v 4  ”जब तेरी ही आँख मे लट्ठा है, तो तू अपने भाई से कैसे कह सकता है, कि ला मैं तेरी आँख से तिनका निकाल दूँ?
\v 5  ”हे कपटी, पहले अपनी आँख में से लट्ठा निकाल ले, तब तू अपने भाई की आँख का तिनका भली भाँति देखकर निकाल सकेगा।
\v 6  ”पवित्र वस्‍तु कुत्तों को न दो, और अपने मोती सूअरों के आगे मत डालो; ऐसा न हो कि वे उन्‍हें पाँवों तले रौंदें और पलटकर तुम को फाड़ डालें।
\v 7  ”माँगो, तो तुम्‍हें दिया जाएगा; ढूँढ़ो, तो तुम पाओगे; खटखटाओ, तो तुम्‍हारे लिये खोला जाएगा।
\v 8  ”क्‍योंकि जो कोई माँगता है, उसे मिलता है; और जो ढूँढ़ता है, वह पाता है। और जो खटखटाता है, उसके लिये खोला जाएगा।
\v 9  ”तुम में से ऐसा कौन मनुष्‍य है, कि यदि उसका पुत्र उससे रोटी माँगे, तो वह उसे पत्‍थर दे?
\v 10  ”या मछली माँगे, तो उसे साँप दे?
\v 11  ”अतः जब तुम बुरे होकर, अपने बच्‍चों को अच्‍छी वस्तुएँ देना जानते हो, तो तुम्‍हारा स्‍वर्गीय पिता अपने माँगनेवालों को अच्‍छी वस्तुएँ क्‍यों न देगा?
\v 12  ”इस कारण जो कुछ तुम चाहते हो, कि मनुष्‍य तुम्‍हारे साथ करें, तुम भी उनके साथ वैसा ही करो; क्‍योंकि व्‍यवस्‍था और भविष्‍यद्वक्‍तओं की शिक्षा यही है।
\v 13  ”सकेत फाटक से प्रवेश करो, क्‍योंकि चौड़ा है वह फाटक और सरल है वह मार्ग जो विनाश को पहुँचाता है; और बहुतेरे हैं जो उससे प्रवेश करते हैं।
\v 14  ”क्‍योंकि सकेत है वह फाटक और सकरा है वह मार्ग जो जीवन को पहुँचाता है, और थोड़े हैं जो उसे पाते हैं।
\v 15  ”झूठे भविष्‍यद्वक्‍ताओं से सावधान रहो, जो भेड़ों के भेष में तुम्‍हारे पास आते हैं, परन्‍तु अन्‍तर में फाड़नेवाले भड़िए हैं।
\v 16  ”उनके फलों से तुम उन्‍हें पहचान लोगे। क्‍या झाड़ियों से अँगूर, वा ऊँटकटारों से अंजीर तोड़ते हैं?
\v 17  ”इसी प्रकार हर एक अच्‍छा पेड़ अच्‍छा फल लाता है और निकम्‍मा पेड़ बुरा फल लाता है।
\v 18  ”अच्‍छा पेड़ बुरा फल नहीं ला सकता, और न निकम्‍मा पेड़ अच्‍छा फल ला सकता है।
\v 19  ”जो-जो पेड़ अच्‍छा फल नहीं लाता, वह काटा और आग में डाला जाता है।
\v 20  ”अतः उनके फलों से तुम उन्‍हें पहचान लोगे।
\v 21  ”जो मुझ से, ‘हे प्रभु, हे प्रभु’ कहता है, उन में से हर एक स्वर्ग के राज्‍य में प्रवेश न करेगा, परन्‍तु वही जो मेरे स्‍वर्गीय पिता की इच्‍छा पर चलता है।
\v 22  ”उस दिन बहुतेरे मुझ से कहेंगे; ‘हे प्रभु, हे प्रभु, क्‍या हम ने तेरे नाम से भविष्‍यद्वाणी नहीं की, और तेरे नाम से दुष्‍टात्‍माओं को नहीं निकाला, और तेरे नाम से बहुत अचम्‍भे के काम नहीं किए?’
\v 23  ”तब मैं उनसे खुलकर कह दूँगा कि मैंने तुम को कभी नहीं जाना, हे कुकर्म करनेवालों, मेरे पास से चले जाओ।
\v 24  ”इसलिये जो कोई मेरी ये बातें सुनकर उन्‍हें मानता है वह उस बुद्धिमान मनुष्‍य के समान ठहरेगा जिसने अपना घर चट्टान पर बनाया।
\v 25  ”और मेंह बरसा और बाढ़ें आईं, और आन्‍धियाँ चलीं, और उस घर पर टक्‍करें लगीं, परन्‍तु वह नहीं गिरा, क्‍योंकि उसकी नींव चट्टान पर डाली गई थी।
\v 26  ”परन्‍तु जो कोई मेरी ये बातें सुनता है और उन पर नहीं चलता वह उस निर्बुद्धि मनुष्‍य के समान ठहरेगा जिसने अपना घर बालू पर बनाया।
\v 27  ”और मेंह बरसा, और बाढ़ें आईं, और आन्‍धियाँ चलीं, और उस घर पर टक्‍करें लगीं और वह गिरकर सत्‍यानाश हो गया।”
\v 28  जब यीशु ये बातें कह चुका, तो ऐसा हुआ कि भीड़ उसके उपदेश से चकित हुई।
\v 29  क्‍योंकि वह उनके शास्‍त्रियों के समान नहीं परन्‍तु अधिकारी के समान उन्‍हें उपदेश देता था।
\c 8
\v 1  जब वह उस पहाड़ से उतरा, तो एक बड़ी भीड़ उसके पीछे हो ली।
\v 2  और देखो, एक कोढ़ी ने पास आकर उसे प्रणाम किया और कहा; कि हे प्रभु यदि तू चाहे, तो मुझे शुद्ध कर सकता है।
\v 3  यीशु ने हाथ बढ़ाकर उसे छूआ, और कहा, “मैं चाहता हूँ, तू शुद्ध हो जा” और वह तुरन्‍त कोढ़ से शुद्ध हो गया।
\v 4  यीशु ने उससे कहा, “देख, किसी से न कहना, परन्‍तु जाकर अपने आप को याजक को दिखा और जो चढ़ावा मूसा ने ठहराया है उसे चढ़ा, ताकि उनके लिये गवाही हो।”
\v 5 और जब वह कफरनहूम में आया तो एक सूबेदार ने उसके पास आकर उससे विनती की,
\v 6  “हे प्रभु, मेरा सेवक घर में झोले का मारा बहुत दुःखी पड़ा है।”
\v 7  उसने उससे कहा, “मैं आकर उसे चंगा करूँगा।”
\v 8  सूबेदार ने उत्तर दिया; कि हे प्रभु मैं इस योग्‍य नहीं, कि तू मेरी छत के तले आए, पर केवल मुख से कह दे तो मेरा सेवक चंगा हो जाएगा।
\v 9  क्‍योंकि मैं भी पराधीन मनुष्‍य हूँ, और सिपाही मेरे हाथ में हैं, और जब एक से कहता हूँ, जा, तो वह जाता है; और दूसरे को कि आ, तो वह आता है; और अपने दास से कहता हूँ, कि यह कर, तो वह करता है।
\v 10  यह सुनकर यीशु ने अचम्‍भा किया, और जो उसके पीछे आ रहे थे उनसे कहा, “मैं तुम से सच कहता हूँ, कि मैंने इस्राएल में भी ऐसा विश्‍वास नहीं पाया।
\v 11  और मैं तुम से कहता हूँ, कि बहुतेरे पूर्व और पश्‍चिम से आकर अब्राहम और इसहाक और याकूब के साथ स्‍वर्ग के राज्‍य में बैठेंगे।
\v 12  परन्‍तु राज्‍य के सन्‍तान बाहर अन्धकार में डाल दिए जाएँगे: वहाँ रोना और दाँतों का पीसना होगा।”
\v 13  और यीशु ने सूबेदार से कहा, “जा, जैसा तेरा विश्‍वास है, वैसा ही तेरे लिये हो। और उसका सेवक उसी घड़ी चंगा हो गया।
\v 14  और यीशु ने पतरस के घर में आकर उसकी सांस को ज्‍वर में पड़ी देखा।
\v 15  उसने उसका हाथ छूआ और उसका ज्‍वर उतर गया; और वह उठकर उसकी सेवा करने लगी।
\v 16  जब संध्‍या हुई तब वे उसके पास बहुत से लोगों को लाए जिनमें दुष्‍टात्‍माएँ थीं और उसने उन आत्‍माओं को अपने वचन से निकाल दिया, और सब बीमारों को चंगा किया।
\v 17  ताकि जो वचन यशायाह भविष्‍यद्वक्‍ता के द्वारा कहा गया था वह पूरा हो: “उसने आप हमारी दुर्बलताओं को ले लिया और हमारी बीमारियों को उठा लिया।”
\v 18  यीशु ने अपने चारों ओर एक बड़ी भीड़ देखकर झील के उस पार जाने की आज्ञा दी।
\v 19  और एक शास्‍त्री ने पास आकर उससे कहा, “हे गुरू, जहाँ कहीं तू जाएगा, मैं तेरे पीछे-पीछे हो लूँगा।”
\v 20  यीशु ने उससे कहा, “लोमड़ियों के भट और आकाश के पक्षियों के बसेरे होते हैं; परन्‍तु मनुष्‍य के पुत्र के लिये सिर धरने की भी जगह नहीं है।”
\v 21  एक और चेले ने उससे कहा, “हे प्रभु, मुझे पहले जाने दे, कि अपने पिता को गाड़ दूँ।”
\v 22  यीशु ने उससे कहा, “तू मेरे पीछे हो ले; और मुर्दों को अपने मुर्दे गाड़ने दे।”
\v 23  जब वह नाव पर चढ़ा, तो उसके चेले उसके पीछे हो लिए।
\v 24  और देखो, झील में एक ऐसा बड़ा तूफान उठा कि नाव लहरों से ढँपने लगी; और वह सो रहा था।
\v 25  तब उन्होंने पास आकर उसे जगाया, और कहा, “हे प्रभु, हमें बचा, हम नाश हुए जाते हैं।” 26  उसने उनसे कहा, “हे अल्‍पविश्‍वासियों, क्‍यों डरते हो?” तब उसने उठकर आन्‍धी और पानी को डाँटा, और सब शान्‍त हो गया।
\v 27  और लोग अचम्‍भा करके कहने लगे कि यह कैसा मनुष्‍य है, कि आन्‍धी और पानी भी उसकी आज्ञा मानते हैं।
\v 28  जब वह उस पार गदरेनियों के देश में पहुँचा, तो दो मनुष्‍य जिन में दुष्‍टात्‍माएँ थीं कब्रो से निकलते हुए उसे मिले, जो इतने प्रचण्‍ड थे, कि कोई उस मार्ग से जा नहीं सकता था।
\v 29  और देखो, उन्होंने चिल्‍लाकर कहा, “हे परमेश्‍वर के पुत्र, हमारा तुझ से क्‍या काम? क्‍या तू समय से पहले हमें दु:ख देने यहाँ आया है?”
\v 30  उनसे कुछ दूर बहुत से सूअरों का झुण्‍ड चर रहा था।
\v 31  दुष्‍टात्‍माओं ने उससे यह कहकर विनती की, क यदि तू हमें निकालता है, तो सूअरों के झुण्‍ड में भेज दे।
\v 32  उसने उनसे कहा, “जाओ!” वे निकलकर सूअरों में पैठ गए और देखो, सारा झुण्‍ड कड़ाड़े पर से झपटकर पानी में जा पड़ा और डूब मरा।
\v 33  और चरवाहे भागे, और नगर में जाकर ये सब बातें और जिन में दुष्‍टात्‍माएँ थीं; उन का सारा हाल कह सुनाया।
\v 34  और देखो, सारे नगर के लोग यीशु से भेंट करने को निकल आए और उसे देखकर विनती की, कि हमारे सिवाना से बाहर निकल जा।
\c 9
\v 1  फिर वह नाव पर चढ़कर पार गया, और अपने नगर में आया।
\v 2  और देखो, कई लोग एक झोले के मारे हुए को खाट पर रखकर उसके पास लाए। यीशु ने उन का विश्‍वास देखकर, उस झोले के मारे हुए से कहा, “हे पुत्र, ढाढ़स बान्‍ध; तेरे पाप क्षमा हुए।”
\v 3  और देखो, कई शास्‍त्रियों ने सोचा, कि यह तो परमेश्‍वर की निन्‍दा करता है।
\v 4  यीशु ने उनके मन की बातें मालूम करके कहा, “तुम लोग अपने-अपने मन में बुरा विचार क्‍यों कर रहे हो?
\v 5  सहज क्‍या है? यह कहना, कि तेरे पाप क्षमा हुए; या यह कहना कि उठ और चल फिर।
\v 6  परन्‍तु इसलिये कि तुम जान लो कि मनुष्‍य के पुत्र को पृथ्‍वी पर पाप क्षमा करने का अधिकार है। उसने झोले के मारे हुए से कहा: उठ, अपनी खाट उठा, और अपने घर चला जा।”
\v 7  वह उठकर अपने घर चला गया।
\v 8  लोग यह देखकर डर गए और परमेश्‍वर की महिमा करने लगे जिसने मनुष्‍यों को ऐसा अधिकार दिया है।
\v 9  वहाँ से आगे बढ़कर यीशु ने मत्ती नाम एक मनुष्‍य को महसूल की चौकी पर बैठे देखा, और उससे कहा, “मेरे पीछे हो ले।” वह उठकर उसके पीछे हो लिया।
\v 10  और जब वह घर में भोजन करने के लिये बैठा तो बहुतेरे महसूल लेनेवालें और पापी आकर यीशु और उसके चेलों के साथ खाने बैठे।
\v 11  यह देखकर फरीसियों ने उसके चेलों से कहा, “तुम्‍हारा गुरू महसूल लेनेवालों और पापियों के साथ क्‍यों खाता है?”
\v 12  यह सुनकर यीशु ने उनसे कहा, “वैद्द भले चंगों को नहीं परन्‍तु बीमारों के लिए आवश्यक है।
\v 13  इसलिए तुम जाकर इसका अर्थ सीख लो, कि मैं बलिदान नहीं परन्‍तु दया चाहता हूँ; क्‍योंकि मैं धर्मियों को नहीं परन्‍तु पापियों को बुलाने आया हूँ।”
\v 14  तब यूहन्ना के चेलों ने उसके पास आकर कहा, “क्‍या कारण है कि हम और फरीसी इतना उपवास करते हैं, पर तेरे चेले उपवास नहीं करते?”
\v 15  यीशु ने उनसे कहा, “क्‍या बराती, जब तक दुल्‍हा उनके साथ है शोक कर सकते हैं? पर वे दिन आएँगे कि दूल्‍हा उनसे अलग किया जाएगा, उस समय वे उपवास करेंगे।
\v 16  कोरे कपड़े का पैवन्द पुराने वस्त्र पर कोई नहीं लगाता, क्‍योंकि वह पैवन्द वस्त्र से और कुछ खींच लेता है, और वह अधिक फट जाता है।
\v 17  और नया दाखरस पुरानी मशकों में नहीं भरते हैं; क्‍योंकि ऐसा करने से मशकें फट जाती हैं, और दाखरस बह जाता है और मशकें नाश हो जाती हैं, परन्‍तु नया दाखरस नई मशकों में भरते हैं और वह दोनों बची रहती हैं।”
\v 18  वह उनसे ये बातें कह ही रहा था, कि देखो, एक सरदार ने आकर उसे प्रणाम किया और कहा, “मेरी पुत्री अभी मरी है; परन्‍तु चलकर अपना हाथ उस पर रख, तो वह जीवित हो जाएगी।”
\v 19  यीशु उठकर अपने चेलों समेत उसके पीछे हो लिया।
\v 20  और देखो, एक स्‍त्री ने जिसके बारह वर्ष से लहू बहता था, उसके पीछे से आकर उसके वस्‍त्र के आँचल को छू लिया।
\v 21  क्‍योंकि वह अपने मन में कहती थी कि यदि मैं उसके वस्‍त्र ही को छू लूँगी तो चंगी हो जाऊँगी।
\v 22  यीशु ने फिरकर उसे देखा और कहा, “पुत्री ढाढ़स बान्‍ध; तेरे विश्वास ने तुझे चंगा किया है।” अतः वह स्‍त्री उसी घड़ी चंगी हो गई।
\v 23  जब यीशु उस सरदार के घर में पहुँचा और बाँसली बजानेवालों और भीड़ को हुल्‍लड़ मचाते देखा,
\v 24  तब कहा, “हट जाओ, लड़की मरी नहीं, पर सोती है।” इस पर वे उसकी हँसी करने लगे।
\v 25  परन्‍तु जब भीड़ निकाल दी गई, तो उसने भीतर जाकर लड़की का हाथ पकड़ा, और वह जी उठी।
\v 26  और इस बात की चर्चा उस सारे देश में फैल गई।
\v 27  जब यीशु वहाँ से आगे बढ़ा, तो दो अन्‍धे उसके पीछे यह पुकारते हुए चले, कि हे दाऊद की सन्‍तान, हम पर दया कर।
\v 28  जब वह घर में पहुँचा, तो वे अन्‍धे उस के पास आए, और यीशु ने उनसे कहा, “क्‍या तुम्‍हें विश्‍वास है, कि मैं यह कर सकता हूँ?” उन्होंने उससे कहा, “हाँ प्रभु।”
\v 29  तब उसने उनकी आँखे छूकर कहा, “तुम्‍हारे विश्‍वास के अनुसार तुम्‍हारे लिये हो।”
\v 30  और उनकी आँखे खुल गई और यीशु ने उन्‍हें चिताकर कहा, “सावधान, कोई इस बात को न जाने।”
\v 31  पर उन्होंने निकलकर सारे देश में उसका यश फैला दिया।
\v 32  जब वे बाहर जा रहे थे, तो देखो, लोग एक गूँगे को जिसमें दुष्‍टात्‍मा थी उस के पास लाए।
\v 33  और जब दुष्‍टात्‍मा निकाल दी गई, तो गूंगा बोलने लगा। और भीड़ ने अचम्‍भा करके कहा कि इस्राएल में ऐसा कभी नहीं देखा गया।
\v 34  परन्‍तु फरीसियों ने कहा, “यह तो दुष्‍टात्‍माओं के सरदार की सहायता से दुष्‍टात्‍माओं को निकालता है।”
\v 35  और यीशु सब नगरों और गाँवों में फिरता रहा और उनके आराधनालयों में उपदेश करता, और राज्‍य का सुसमाचार प्रचार करता, और हर प्रकार की बीमारी और दुर्बलता को दूर करता रहा।
\v 36  जब उसने भीड़ को देखा तो उसको लोगों पर तरस आया, क्‍योंकि वे उन भेड़ों के समान जिनका कोई रखवाला न हो, व्‍याकुल और भटके हुए से थे।
\v 37  तब उसने अपने चेलों से कहा, “पक्‍के खेत तो बहुत हैं पर मजदूर थोड़े हैं।
\v 38  इसलिये खेत के स्‍वामी से विनती करो कि वह अपने खेत काटने के लिये मजदूर भेज दे।”
\c 10
\v 1  फिर उसने अपने बारह चेलों को पास बुलाकर, उन्‍हें अशुद्ध आत्‍माओं पर अधिकार दिया, कि उन्‍हें निकालें और सब प्रकार की बीमारियों और सब प्रकार की दुर्बलताओं को दूर करें।
\v 2  इन बारह प्रेरितों के नाम ये हैं: पहला शमौन, जो पतरस कहलाता है, और उसका भाई अन्‍द्रियास; जब्‍दी का पुत्र याकूब, और उसका भाई यूहन्ना;
\v 3  फिलिप्‍पुस और बरतुल्‍मै, थोमा, और महसूल लेनेवाला मत्ती, हलफै का पुत्र याकूब और तद्दै।
\v 4  शमौन कनानी, और यहूदा इस्‍करियोती, जिसने उसे पकड़वा भी दिया।
\v 5  इन बारहों को यीशु ने यह आज्ञा देकर भेजा, “अन्‍यजातियों की ओर न जाना, और सामरियों के किसी नगर में प्रवेश न करना।
\v 6  परन्‍तु इस्राएल के घराने ही की खोई हुई भेड़ों के पास जाना।
\v 7  और चलते चलते प्रचार कर कहो कि स्‍वर्ग का राज्‍य निकट आ गया है।
\v 8  बीमारों को चंगा करो: मरे हुओं को जिलाओ: कोढि़यों को शुद्ध करो: दुष्‍टात्‍माओं को निकालो: तुम ने सेंतमेंत पाया है, सेंतमेंत दो।
\v 9  अपने पटुकों में न तो सोना, और न रूपा, और न तांबा रखना।
\v 10  मार्ग के लिये न झोली रखो, न दो कुरते, न जूते और न लाठी लो, क्‍योंकि मजदूर को उसका भोजन मिलना चाहिए।
\v 11  जिस किसी नगर या गाँव में जाओ तो पता लगाओ कि वहाँ कौन योग्‍य है? और जब तक वहाँ से न निकलो, उसी के यहाँ रहो।
\v 12  और घर में प्रवेश करते हुए उसे आशीष देना।
\v 13  यदि उस घर के लोग योग्‍य होंगे तो तुम्‍हारा कल्‍याण उन पर पहुंचेगा परन्‍तु यदि वे योग्य न हों तो तुम्‍हारा कल्‍याण तुम्‍हारे पास लौट आएगा।
\v 14  और जो कोई तुम्‍हें ग्रहण न करे, और तुम्‍हारी बातें न सुने, उस घर या उस नगर से निकलते हुए अपने पांवों की धूल झाड़ डालो।
\v 15  मैं तुम से सच कहता हूँ, कि न्‍याय के दिन उस नगर की दशा से सदोम और अमोरा के देश की दशा अधिक सहने योग्‍य होगी।
\v 16  देखो, मैं तुम्‍हें भेड़ों की नाई भेडि़यों के बीच में भेजता हूँ सो सांपों की नाई बुद्धिमान और कबूतरों की नाई भोले बनो।
\v 17  परन्‍तु लोगों से सावधान रहो, क्‍योंकि वे तुम्‍हें महासभाओं में सौपेंगे, और अपनी पंचायत में तुम्‍हें कोड़े मारेंगे।
\v 18  तुम मेरे लिये हाकिमों ओर राजाओं के सामने उन पर, और अन्‍यजातियों पर गवाह होने के लिये पहुँचाए जाओगे।
\v 19  जब वे तुम्‍हें पकड़वाएँगे तो यह चिन्‍ता न करना, कि हम किस रीति से; या क्‍या कहेंगे: क्‍योंकि जो कुछ तुम को कहना होगा, वह उसी घड़ी तुम्‍हें बता दिया जाएगा।
\v 20  क्‍योंकि बोलनेवाले तुम नहीं हो परन्‍तु तुम्‍हारे पिता का आत्‍मा तुम में बोलता है।
\v 21  भाई, भाई को और पिता पुत्र को, घात के लिये सौंपेंगे, और बच्चे माता-पिता के विरोध में उठकर उन्‍हें मरवा डालेंगे।
\v 22  मेरे नाम के कारण सब लोग तुम से बैर करेंगे, पर जो अन्‍त तक धीरज धरे रहेगा उसी का उद्धार होगा।
\v 23  जब वे तुम्‍हें एक नगर में सताएँ, तो दूसरे को भाग जाना। मैं तुम से सच कहता हूँ, तुम इस्राएल के सब नगरों में न फिर चुकोगे कि मनुष्‍य का पुत्र आ जाएगा।
\v 24  चेला अपने गुरू से बड़ा नहीं; और न दास अपने स्‍वामी से।
\v 25  चेले का गुरू के, और दास का स्‍वामी के बाराबर होना ही बहुत है; जब उन्होंने घर के स्‍वामी को शैतान कहा तो उसके घरवालों को क्‍यों न कहेंगे?
\v 26  सो उनसे मत डरना, क्‍योंकि कुछ ढँका नहीं, जो खोला न जाएगा; और न कुछ छिपा है, जो जाना न जाएगा।
\v 27  जो मैं तुम से अन्‍धियारे मे कहता हूँ, उसे उजियाले में कहो; और जो कानों कान सुनते हो, उसे कोठों पर से प्रचार करो।
\v 28  जो शरीर को घात करते हैं, पर आत्‍मा को घात नहीं कर सकते, उनसे मत डरना; पर उसी से डरो, जो आत्‍मा और शरीर दोनों को नरक में नाश कर सकता है।
\v 29  क्‍या पैसे में दो गौरैये नहीं बिकती? तौभी तुम्‍हारे पिता की इच्‍छा के बिना उन में से एक भी भूमि पर नहीं गिर सकती।
\v 30  तुम्‍हारे सिर के बाल भी सब गिने हुए हैं।
\v 31  इसलिये, डरो नहीं; तुम बहुत गौरैयों से बढ़कर हो।
\v 32  जो कोई मनुष्‍यों के सामने मुझे मान लेगा, उसे मैं भी अपने स्‍वर्गीय पिता के सामने मान लूँगा।
\v 33  पर जो कोई मनुष्‍यों के सामने मेरा इन्‍कार करेगा उससे मैं भी अपने स्‍वर्गीय पिता के सामने इन्‍कार करूँगा।
\v 34  यह न समझो, कि मैं पृथ्‍वी पर मिलाप कराने को आया हूँ; मैं मिलाप कराने को नहीं, पर तलवार चलवाने आया हूँ।
\v 35  मैं तो आया हूँ, कि मनुष्‍य को उसके पिता से, और बेटी को उसकी माँ से, और बहू को उसकी सास से अलग कर दूँ।
\v 36  मनुष्‍य के बैरी उसके घर ही के लोग होंगे।
\v 37  जो माता या पिता को मुझ से अधिक प्रिय जानता है, वह मेरे योग्‍य नहीं और जो बेटा या बेटी को मुझ से अधिक प्रिय जानता है, वह मेरे योग्‍य नहीं।
\v 38  और जो अपना क्रूस लेकर मेरे पीछे न चले वह मेरे योग्‍य नहीं।
\v 39  जो अपने प्राण बचाता है, वह उसे खोएगा; और जो मेरे कारण अपना प्राण खोता है, वह उसे पाएगा।
\v 40  जो तुम्‍हें ग्रहण करता है, वह मुझे ग्रहण करता है; और जो मुझे ग्रहण करता है, वह मेरे भेजनेवाले को ग्रहण करता है।
\v 41  जो भविष्‍यद्वक्‍ता को भविष्‍यद्वक्‍ता जानकर ग्रहण करे, वह भविष्‍यद्वक्‍ता का बदला पाएगा; और जो धर्मी को जानकर धर्मी को ग्रहण करे, वह धर्मी का बदला पाएगा।
\v 42  जो कोई इन छोटों में से एक को चेला जानकर केवल एक कटोरा ठंडा पानी पिलाए, मैं तुम से सच कहता हूँ, वह किसी रीति से अपना प्रतिफल न खोएगा।”
\c 11
\v 1  जब यीशु अपने बारह चेलों को आज्ञा दे चुका, तो वह उनके नगरों में उपदेश और प्रचार करने को वहाँ से चला गया।
\v 2  यूहन्ना ने बन्‍दीगृह में मसीह के कामों का समाचार सुनकर अपने चेलों को उससे यह पूछने भेजा।
\v 3  कि क्‍या आनेवाला तू ही है, या हम दूसरे की बाट जोहें?
\v 4  यीशु ने उत्तर दिया, “जो कुछ तुम सुनते हो और देखते हो, वह सब जाकर यूहन्ना से कह दो।
\v 5  कि अन्‍धे देखते हैं और लंगड़े चलते फिरते हैं, कोढ़ी शुद्ध किए जाते हैं और बहरे सुनते हैं, मुर्दे जिलाए जाते हैं, और कंगालों को सुसमाचार सुनाया जाता है।
\v 6  और धन्‍य है वह, जो मेरे कारण ठोकर न खाए।”
\v 7  जब वे वहाँ से चल दिए, तो यीशु यूहन्ना के विषय में लोगों से कहने लगा, “तुम जंगल में क्‍या देखने गए थे? क्‍या हवा से हिलते हुए सरकण्‍डे को?
\v 8  फिर तुम क्‍या देखने गए थे? देखो, जो कोमल वस्‍त्र पहनते हैं, वे राजभवनों में रहते हैं।
\v 9  तो फिर क्‍यों गए थे? क्‍या किसी भविष्‍यद्वक्‍ता को देखने को? हाँ, मैं तुम से कहता हूँ, वरन् भविष्‍यद्वक्‍ता से भी बड़े को।
\v 10  यह वही है, जिसके विषय में लिखा है, कि देख; मैं अपने दूत को तेरे आगे भेजता हूँ, जो तेरे आगे तेरा मार्ग तैयार करेगा।
\v 11  मैं तुम से सच कहता हूँ, कि जो स्‍त्रियों से जन्‍मे हैं, उन में से यूहन्ना बपतिस्‍मा देनेवालों से कोई बड़ा नहीं हुआ; पर जो स्‍वर्ग के राज्‍य में छोटे से छोटा है वह उससे बड़ा है।
\v 12  यूहन्ना बपतिस्‍मा देनेवाले के दिनों से अब तक स्‍वर्ग के राज्‍य में बलपूर्वक प्रवेश होता रहा है, और बलवाल उसे छीन लेते हैं।
\v 13  यूहन्ना तक सारे भविष्‍यद्वक्‍ता और व्‍यवस्‍था भविष्‍यद्ववाणी करते रहे।
\v 14  और चाहो तो मानो, एलिय्‍याह जो आनेवाला था, वह यही है।
\v 15  जिसके सुनने के कान हों, वह सुन ले।
\v 16  मैं इस समय के लोगों की उपमा किस से दूँ? वे उन बालकों के समान हैं, जो बाजारों में बैठे हुए एक दूसरे से पुकारकर कहते हैं।
\v 17  कि हम ने तुम्‍हारे लिये बांसली बजाई, और तुम न नाचे; हम ने विलाप किया, और तुम ने छाती नहीं पीटी।
\v 18  क्‍योंकि यूहन्ना न खाता आया और न पीता, और वे कहते हैं कि उसमें दुष्‍टात्‍मा है।
\v 19  मनुष्‍य का पुत्र खाता-पीता आया, और वे कहते हैं कि देखो, पेटू और पियक्‍कड़ मनुष्‍य, महसूल लेनेवालों और पापियों का मित्र! पर ज्ञान अपने कामों में सच्‍चा ठहराया गया है।”
\v 20  तब वह उन नगरों को उलाहना देने लगा, जिन में उसने बहुतेरे सामर्थ्य के काम किए थे; क्‍योंकि उन्होंने अपना मन नहीं फिराया था।
\v 21  ”हाय, खुराजीन! हाय, बैतसैदा! जो सामर्थ्य के काम तुम में किए गए, यदि वे सूर और सैदा में किए जाते, तो टाट ओढ़कर, और राख में बैठकर, वे कब से मन फिरा लेते।
\v 22  परन्‍तु मैं तुम से कहता हूँ; कि न्‍याय के दिन तुम्‍हारी दशा से सूर और सैदा की दशा अधिक सहने योग्‍य होगी।
\v 23  और हे कफरनहूम, क्‍या तू स्‍वर्ग तक ऊँचा किया जाएगा? तू तो अधोलोक तक नीचे जाएगा; जो सामर्थ्य के काम तुझ में किए गए है, यदि सदोम में किए जाते, तो वह आज तक बना रहता।
\v 24  पर मैं तुम से कहता हूँ, कि न्‍याय के दिन तेरी दशा से सदोम के देश की दशा अधिक सहने योग्‍य होगी।”
\v 25  उसी समय यीशु ने कहा, “हे पिता, स्‍वर्ग और पृथ्‍वी के प्रभु, मैं तेरा धन्‍यवाद करता हूँ, कि तू ने इन बातों को ज्ञानियों और समझदारों से छिपा रखा, और बालकों पर प्रगट किया है।
\v 26  ”हाँ, हे पिता, क्‍योंकि तुझे यही अच्‍छा लगा।
\v 27  ”मेरे पिता ने मुझे सब कुछ सौंपा है, और कोई पुत्र को नहीं जानता, केवल पिता; और कोई पिता को नहीं जानता, केवल पुत्र और वह जिस पर पुत्र उसे प्रगट करना चाहे।
\v 28  ”हे सब परिश्रम करनेवालों और बोझ से दबे लोगों, मेरे पास आओ; मैं तुम्‍हें विश्राम दूँगा। 29 ”मेरा  जूआ अपने ऊपर उठा लो; और मुझ से सीखो; क्‍योंकि मैं नम्र और मन में दीन हूँ: और तुम अपने मन में विश्राम पाओगे।
\v 30  ”क्‍योंकि मेरा जूआ सहज और मेरा बोझ हल्‍का है।”
\c 12
\v 1  उस समय यीशु सब्‍त के दिन खेतों में से होकर जा रहा था, और उसके चेलों को भूख लगी, और वे बालें तोड़ तोड़कर खाने लगे।
\v 2  फरीसियों ने यह देखकर उससे कहा, “देख, तेरे चेले वह काम कर रहे हैं, जो सब्‍त के दिन करना उचित नहीं।”
\v 3  उसने उनसे कहा, “क्‍या तुम ने नहीं पढ़ा, कि दाऊद ने, जब वह और उसके साथी भूखे हुए तो क्‍या किया?
\v 4  वह कैसे परमेश्‍वर के घर में गया, और भेंट की रोटियाँ खाईं, जिन्‍हें खाना न तो उसे और न उसके साथियों को, पर केवल याजकों को उचित था?
\v 5  या क्या तुम ने व्‍यवस्‍था में नहीं पढ़ा, कि याजक सब्‍त के दिन मन्‍दिर में सब्‍त के दिन के विधि को तोड़ने पर भी निर्दोष ठहरते हैं?
\v 6  ”पर मैं तुम से कहता हूँ, कि यहाँ वह है, जो मन्‍दिर से भी बड़ा है।
\v 7  ”यदि तुम इस का अर्थ जानते कि मैं दया से प्रसन्न हूँ, बलिदान से नहीं, तो तुम निर्दोष को दोषी न ठहराते।
\v 8  ”मनुष्‍य का पुत्र तो सब्‍त के दिन का भी प्रभु है।”
\v 9  वहाँ से चलकर वह उनके आराधनालय में आया।
\v 10  और देखो, एक मनुष्‍य था, जिसका हाथ सूखा हुआ था; और उन्होंने उस पर दोष लगाने के लिेए उससे पूछा, कि क्‍या सब्‍त के दिन चंगा करना उचित है?
\v 11  उसने उनसे कहा, “तुम में ऐसा कौन है, जिसकी एक भेड़ हो, और वह सब्‍त के दिन गड़हे में गिर जाए, तो वह उसे पकड़कर न निकाले?
\v 12  भला, मनुष्‍य का मूल्‍य भेड़ से कितना बढ़ कर है! इसलिये सब्‍त के दिन भलाई करना उचित है।”
\v 13  तब उसने उस मनुष्‍य से कहा, “अपना हाथ बढ़ा।” उसने बढ़ाया, और वह फिर दूसरे हाथ के समान अच्‍छा हो गया।
\v 14  तब फरीसियों ने बाहर जाकर उसके विरोध में सम्‍मति की, कि उसे किस प्रकार नाश करें?
\v 15  यह जानकर यीशु वहाँ से चला गया। और बहुत लोग उसके पीछे हो लिये, और उसने सब को चंगा किया।
\v 16  और उन्‍हें चिताया, कि मुझे प्रगट न करना।
\v 17  कि जो वचन यशायाह भविष्‍यद्वक्‍ता के द्वारा कहा गया था, वह पूरा हो:
\v 18  ”देखो, यह मेरा सेवक है, जिसे मैं ने चुना है; मेरा प्रिय, जिस से मेरा मन प्रसन्न है: मैं अपना आत्‍मा उस पर डालूँगा; और वह अन्‍यजातियों को न्‍याय का समाचार देगा। 19 वह  न झगड़ा करेगा, और न धूम मचाएगा; और न बाजारों में कोई उसका शब्‍द सुनेगा।
\v 20  वह कुचले हुए सरकण्‍डे को न तोड़ेगा; और धूआँ देती हुई बत्ती को न बुझाएगा, जब तक न्‍याय को प्रबल न कराए।
\v 21  और अन्‍यजातियाँ उसके नाम पर आशा रखेंगी।”
\v 22  तब लोग एक अन्‍धे-गूँगे को जिसमें दुष्‍टात्‍मा थी, उसके पास लाए; और उसने उसे अच्‍छा किया; और वह गूँगा बोलने और देखने लगा।
\v 23  इस पर सब लोग चकित होकर कहने लगे, “यह क्‍या दाऊद की सन्‍तान का है?”
\v 24  परन्‍तु फरीसियों ने यह सुनकर कहा, “यह तो दुष्‍टात्‍माओं के सरदार शैतान की सहायता के बिना दुष्‍टात्‍माओं को नहीं निकालता।”
\v 25  उसने उनके मन की बात जानकर उनसे कहा, “जिस किसी राज्‍य में फूट होती है, वह उजड़ जाता है, और कोई नगर या घराना जिसमें फूट होती है, बना न रहेगा।
\v 26  ”और यदि शैतान ही शैतान को निकाले, तो वह अपना ही विरोधी हो गया है; फिर उसका राज्‍य कैसे बना रहेगा?
\v 27  ”भला, यदि मैं शैतान की सहायता से दुष्‍टात्‍माओं को निकालता हूँ, तो तुम्‍हारे वंश किस की सहायता से निकालते हैं? इसलिये वे ही तुम्‍हारा न्‍याय चुकाएँगे।
\v 28  ”पर यदि मैं परमेश्‍वर के आत्‍मा की सहायता से दुष्‍टात्‍माओं को निकालता हूँ, तो परमेश्‍वर का राज्‍य तुम्‍हारे पास आ पहुँचा है।
\v 29  ”या कैसे कोई मनुष्‍य किसी बलवन्‍त के घर में घुसकर उसका माल लूट सकता है जब तक कि पहले उस बलवन्‍त को न बान्‍ध ले? और तब वह उसका घर लूट लेगा।
\v 30  ”जो मेरे साथ नहीं, वह मेरे विरोध में है; और जो मेरे साथ नहीं बटोरता, वह बिखेरता है।
\v 31  ”इसलिये मैं तुम से कहता हूँ, कि मनुष्‍य का सब प्रकार का पाप और निन्‍दा क्षमा की जाएगी, पर पवित्र आत्‍मा की निन्‍दा क्षमा न की जाएगी।
\v 32  ”जो कोई मनुष्‍य के पुत्र के विरोध में कोई बात कहेगा, उसका यह अपराध क्षमा किया जाएगा, परन्‍तु जो कोई पवित्र आत्‍मा के विरोध में कुछ कहेगा, उसका अपराध न तो इस लोक में और न परलोक में क्षमा किया जाएगा।
\v 33  ”यदि पेड़ को अच्‍छा कहो, तो उसके फल को भी अच्‍छा कहो, या पेड़ को निकम्‍मा कहो, तो उसके फल को भी निकम्‍मा कहो; क्‍योंकि पेड़ फल ही से पहचाना जाता है।
\v 34  ”हे साँप के बच्‍चों, तुम बुरे होकर कैसे अच्‍छी बातें कह सकते हो? क्‍योंकि जो मन में भरा है, वही मुँह पर आता है।
\v 35  ”भला, मनुष्‍य मन के भले भण्‍डार से भली बातें निकालता है; और बुरा मनुष्‍य बुरे भण्‍डार से बुरी बातें निकालता है।
\v 36  ”और मै तुम से कहता हूँ, कि जो-जो निकम्‍मी बातें मनुष्‍य कहेंगे, न्‍याय के दिन हर एक बात का लेखा देंगे।
\v 37  ”क्‍योंकि तू अपनी बातों के कारण निर्दोष और अपनी बातों ही के कारण दोषी ठहराया जाएगा।”
\v 38  इस पर कितने शास्‍त्रियों और फरीसियों ने उससे कहा, “हे गुरू, हम तुझ से एक चिन्‍ह देखना चाहते हैं।”
\v 39  उसने उन्‍हें उत्तर दिया, “इस युग के बुरे और व्‍यभिचारी लोग चिन्‍ह ढूँढ़ते हैं; परन्‍तु योना भविष्‍यद्वक्‍ता के चिन्‍ह को छोड़ कोई और चिन्‍ह उनको न दिया जाएगा।
\v 40  ”योना तीन रात-दिन जल जन्‍तु के पेट में रहा, वैसे ही मनुष्‍य का पुत्र तीन रात-दिन पृथ्‍वी के भीतर रहेगा।
\v 41  ”नीनवे के लोग न्‍याय के दिन इस युग के लोगों के साथ उठकर उन्‍हें दोषी ठहराएँगे, क्‍योंकि उन्होंने योना का प्रचार सुनकर, मन फिराया और देखो, यहाँ वह है जो योना से भी बड़ा है।
\v 42  ”दक्षिण की रानी न्‍याय के दिन इस युग के लोगों के साथ उठकर उन्‍हें दोषी ठहराएँगी, क्‍योंकि वह सुलैमान का ज्ञान सुनने के लिये पृथ्‍वी की छोर से आई, और देखो, यहाँ वह है जो सुलैमान से भी बड़ा है।
\v 43  ”जब अशुद्ध आत्‍मा मनुष्‍य में से निकल जाती है, तो सूखी जगहों में विश्राम ढूँढ़ती फिरती है, और पाती नहीं।
\v 44  ”तब कहती है, कि मैं अपने उसी घर में जहाँ से निकली थी, लौट जाऊँगी, और आकर उसे सूना, झाड़ा-बुहारा और सजा-सजाया पाती है।
\v 45  ”तब वह जाकर अपने से और बुरी सात आत्‍माओं को अपने साथ ले आती है, और वे उसमें पैठकर वहाँ वास करती है, और उस मनुष्‍य की पिछली दशा पहले से भी बुरी हो जाती है। इस युग के बुरे लोगों की दशा भी ऐसी ही होगी।”
\v 46  जब वह भीड़ से बातें कर ही रहा था, तो देखो, उसकी माता और भाई बाहर खड़े थे, और उससे बातें करना चाहते थे।
\v 47  किसी ने उससे कहा, “देख तेरी माता और तेरे भाई बाहर खड़े हैं, और तुझ से बातें करना चाहते हैं।”
\v 48  यह सुन उसने कहनेवाले को उत्तर दिया, “कौन है मेरी माता? और कौन है मेरे भाई?”
\v 49  और अपने चेलों की ओर अपना हाथ बढ़ा कर कहा, देखो, “मेरी माता और मेरे भाई ये हैं।
\v 50  क्‍योंकि जो कोई मेरे स्‍वर्गीय पिता की इच्‍छा पर चले, वही मेरा भाई, और बहन, और माता है।”
\c 13
\v 1  उसी दिन यीशु घर से निकलकर झील के किनारे जा बैठा।
\v 2  और उसके पास ऐसी बड़ी भीड़ इकट्ठी हुई कि वह नाव पर चढ़ गया, और सारी भीड़ किनारे पर खड़ी रही।
\v 3  और उसने उनसे दृष्‍टान्‍तों में बहुत सी बातें कही: “देखो, एक बोनेवाला बीज बोने निकला।
\v 4  ”बोते समय कुछ बीज मार्ग के किनारे गिरे और पक्षियों ने आकर उन्‍हें चुग लिया।
\v 5  ”कुछ बीज पत्‍थरीली भूमि पर गिरे, जहाँ उन्‍हें बहुत मिट्टी न मिली और गहरी मिट्टी न मिलने के कारण वे जल्‍द उग आए।
\v 6  ”पर सूरज निकलने पर वे जल गए, और जड़ न पकड़ने से सूख गए।
\v 7  ”कुछ बीज झाड़ियों में गिरे, और झाड़ियों ने बढ़कर उन्‍हें दबा डाला।
\v 8  ”पर कुछ अच्‍छी भूमि पर गिरे, और फल लाए, कोई सौ गुना, कोई साठ गुना, कोई तीस गुना।
\v 9  ”जिसके कान हों वह सुन ले।”
\v 10  और चेलों ने पास आकर उससे कहा, “तू उनसे दृष्‍टान्‍तों में क्‍यों बातें करता है?”
\v 11  उसने उत्तर दिया, “तुम को स्‍वर्ग के राज्‍य के भेदों की समझ दी गई है, पर उनको नहीं।
\v 12  ”क्‍योंकि जिसके पास है, उसे दिया जाएगा; और उसके पास बहुत हो जाएगा; पर जिसके पास कुछ नहीं है, उससे जो कुछ उसके पास है, वह भी ले लिया जाएगा।
\v 13  ”मैं उनसे दृष्‍टान्‍तों में इसलिये बातें करता हूँ, कि वे देखते हुए नहीं देखते; और सुनते हुए नहीं सुनते; और नहीं समझते।
\v 14  ”और उनके विषय में यशायाह की यह भविष्‍यद्ववाणी पूरी होती है: “तुम कानों से तो सुनोगे, पर समझोगे नहीं; और आंखों से तो देखोगे, पर तुम्‍हें न सूझेगा।
\v 15  ”क्‍योंकि इन लोगों का मन मोटा हो गया है, और वे कानों से ऊँचा सुनते हैं और उन्होंने अपनी आँखें मूंद लीं हैं; कहीं ऐसा न हो कि वे आँखों से देखें, और कानों से सुनें और मन से समझें, और फिर जाएँ, और मैं उन्‍हें चंगा करूँ।”
\v 16  ”पर धन्‍य है तुम्‍हारी आँखें, कि वे देखती हैं; और तुम्‍हारे कान, कि वे सुनते हैं।
\v 17  ”क्‍योंकि मैं तुम से सच कहता हूँ, कि बहुत से भविष्‍यद्वक्‍ताओं ने और धर्मियों ने चाहा कि जो बातें तुम देखते हो, देखें पर न देखीं; और जो बातें तुम सुनते हो, सुनें, पर न सुनीं।
\v 18  ”अब तुम बोनेवाले का दृष्‍टान्‍त सुनो:
\v 19  ”जो कोई राज्‍य का वचन सुनकर नहीं समझता, उसके मन में जो कुछ बोया गया था, उसे वह दुष्‍ट आकर छीन ले जाता है; यह वही है, जो मार्ग के किनारे बोया गया था।
\v 20  ”और जो पत्‍थरीली भूमि पर बोया गया, यह वह है, जो वचन सुनकर तुरन्‍त आनन्‍द के साथ मान लेता है।
\v 21  पर अपने में जड़ न रखने के कारण वह थोड़े ही दिन का है, और जब वचन के कारण क्‍लेश या उपद्रव होता है, तो तुरन्‍त ठोकर खाता है।
\v 22  ”जो झाड़ियों में बोया गया, यह वह है, जो वचन को सुनता है, पर इस संसार की चिन्‍ता और धन का धोखा वचन को दबाता है, और वह फल नहीं लाता।
\v 23  ”जो अच्‍छी भूमि में बोया गया, यह वह है, जो वचन को सुनकर समझता है, और फल लाता है कोई सौ गुना, कोई साठ गुना, कोई तीस गुना।”
\v 24  उसने उन्‍हें एक और दृष्‍टान्‍त दिया, “स्‍वर्ग का राज्‍य उस मनुष्‍य के समान है जिसने अपने खेत में अच्‍छा बीज बोया।
\v 25  ”पर जब लोग सो रहे थे तो उसका बैरी आकर गेहूँ के बीच जंगली बीज बोकर चला गया। 26 ”जब  अंकुर निकले और बालें लगी, तो जंगली दाने के पौधे भी दिखाई दिए।
\v 27  ”इस पर गृहस्‍थ के दासों ने आकर उससे कहा, ‘हे स्‍वामी, क्‍या तू ने अपने खेत में अच्‍छा बीज न बोया था? फिर जंगली दाने के पौधे उसमें कहाँ से आए?’
\v 28  ”उसने उनसे कहा, ‘यह किसी बैरी का काम है।’ दासों ने उससे कहा, ‘क्‍या तेरी इच्‍छा है, कि हम जाकर उनको बटोर लें?’
\v 29  ”उसने कहा, ‘नहीं, ऐसा न हो कि जंगली दाने के पौधे बटोरते हुए उनके साथ गेहूँ भी उखाड़ लो।
\v 30  ‘कटनी तक दोनों को एक साथ बढ़ने दो, और कटनी के समय मैं काटनेवालों से कहूँगा; पहले जंगली दाने के पौधे बटोरकर जलाने के लिये उनके गट्ठे बान्‍ध लो, और गेहूँ को मेरे खत्ते में इकट्ठा करो’।”
\v 31  उसने उन्‍हें एक और दृष्‍टान्‍त दिया, “स्‍वर्ग का राज्‍य राई के एक दाने के समान है, जिसे किसी मनुष्‍य ने लेकर अपने खेत में बो दिया।
\v 32  वह सब बीजों से छोटा तो है पर जब बढ़ जाता है तब सब साग-पात से बड़ा होता है; और ऐसा पेड़ हो जाता है, कि आकाश के पक्षी आकर उसकी डालियों पर बसेरा करते हैं।”
\v 33  उसने एक और दृष्‍टान्‍त उन्‍हें सुनाया, “स्‍वर्ग का राज्‍य खमीर के समान है जिस को किसी स्‍त्री ने लेकर तीन पसेरी आटे में मिला दिया और होते-होते वह सब खमीर हो गया।”
\v 34  ये सब बातें यीशु ने दृष्‍टान्‍तों में लोगों से कहीं, और बिना दृष्‍टान्‍त वह उनसे कुछ न कहता था।
\v 35  कि जो वचन भविष्‍यद्वक्‍ता के द्वारा कहा गया था, वह पूरा हो: “मैं दृष्‍टान्‍त कहने को अपना मुँह खोलूँगा: मैं उन बातों को जो जगत की उत्‍पत्ति से गुप्‍त रही हैं प्रगट करूँगा।”
\v 36  तब वह भीड़ को छोड़कर घर में आया, और उसके चेलों ने उसके पास आकर कहा, “खेत के जंगली दाने का दृष्‍टान्‍त हमें समझा दे।”
\v 37  उसने उनको उत्तर दिया, “अच्‍छे बीज का बोनेवाला मनुष्‍य का पुत्र है।
\v 38  खेत संसार है, अच्‍छा बीज राज्‍य के सन्‍तान, और जंगली बीज दुष्‍ट के सन्‍तान हैं।
\v 39  जिस बैरी ने उनको बोया वह शैतान है; कटनी जगत का अन्‍त है: और काटनेवाले स्‍वर्गदूत हैं।
\v 40  ”अतः जैसे जंगली दाने बटोरे जाते और जलाए जाते हैं वैसा ही जगत के अन्‍त में होगा।
\v 41  ”मनुष्‍य का पुत्र अपने स्‍वर्गदूतों को भेजेगा, और वे उसके राज्‍य में से सब ठोकर के कारणों को और कुकर्म करनेवालों को इकट्ठा करेंगे।
\v 42  और उन्‍हें आग के कुंड में डालेंगे, वहाँ रोना और दाँत पीसना होगा।
\v 43  ”उस समय धर्मी अपने पिता के राज्‍य में सूर्य के समान चमकेंगे। जिसके कान हों वह सुन ले।
\v 44  ”स्‍वर्ग का राज्‍य खेत में छिपे हुए धन के समान है, जिसे किसी मनुष्‍य ने पाकर छिपा दिया, और आनन्‍द के मारे जाकर और अपना सब कुछ बेचकर उस खेत को मोल लिया।
\v 45  ”फिर स्‍वर्ग का राज्‍य एक व्यापारी के समान है जो अच्‍छे मोतियों की खोज में था।
\v 46  जब उसे एक बहुमूल्‍य मोती मिला तो उसने जाकर अपना सब कुछ बेच डाला और उसे मोल ले लिया।
\v 47  ”फिर स्‍वर्ग का राज्‍य उस बड़े जाल के समान है, जो समुद्र में डाला गया, और हर प्रकार की मछलियों को समेट लाया।
\v 48  और जब जाल भर गया, तो उसको किनारे पर खींच लाए, और बैठकर अच्‍छी-अच्‍छी तो बरतनों में इकट्ठा किया और निकम्‍मी, निकम्‍मीं फेंक दी।
\v 49  ”जगत के अन्‍त में ऐसा ही होगा; स्‍वर्गदूत आकर दुष्‍टों को धर्मियों से अलग करेंगे,
\v 50  और उन्‍हें आग के कुंड में डालेंगे। वहाँ रोना और दाँत पीसना होगा।
\v 51  ”क्‍या तुम ने ये सब बातें समझीं?” उन्होंने उससे कहा, “हाँ।”
\v 52  उसने उनसे कहा, “इसलिये हर एक शास्‍त्री जो स्‍वर्ग के राज्‍य का चेला बना है, उस गृहस्‍थ के समान है जो अपने भण्‍डार से नई और पुरानी वस्तुएँ निकालता है।”
\v 53  जब यीशु ने सब दृष्‍टान्‍त कह चुका, तो वहाँ से चला गया।
\v 54  और अपने देश में आकर उनकी आराधनालय में उन्‍हें ऐसा उपदेश देने लगा; कि वे चकित होकर कहने लगे; कि इस को यह ज्ञान और सामर्थ्य के काम कहाँ से मिले?
\v 55  क्‍या यह बढ़ई का बेटा नहीं? और क्‍या इस की माता का नाम मरियम और इस के भाइयों के नाम याकूब और यूसुफ और शमौन और यहूदा नहीं?
\v 56  और क्‍या इस की सब बहनें हमारे बीच में नहीं रहती? फिर इस को यह सब कहाँ से मिला?
\v 57  इस प्रकार उन्होंने उसके कारण ठोकर खाई, पर यीशु ने उनसे कहा, “भविष्‍यद्वक्‍ता अपने देश और अपने घर को छोड़ और कहीं निरादर नहीं होता।”
\v 58  और उसने वहाँ उनके अविश्‍वास के कारण बहुत सामर्थ्य के काम नहीं किए।
\c 14
\v 1  उस समय चौथाई देश के राजा हेरोदेस ने यीशु की चर्चा सुनी।
\v 2  और अपने सेवकों से कहा, “यह यूहन्ना बपतिस्‍मा देनेवाला है: वह मरे हुओं में से जी उठा है, इसी लिये उससे सामर्थ्य के काम प्रगट होते हैं।”
\v 3  क्‍योंकि हेरोदेस ने अपने भाई फिलिप्‍पुस की पत्‍नी हेरोदियास के कारण, यूहन्ना को पकड़कर बान्‍धा, और जेलखाने में डाल दिया था।
\v 4  क्‍योंकि यूहन्ना ने उससे कहा था, कि इस को रखना तुझे उचित नहीं है।
\v 5  और वह उसे मार डालना चाहता था, पर लोगों से डरता था, क्‍योंकि वे उसे भविष्‍यद्वक्‍ता जानते थे।
\v 6  पर जब हेरोदेस का जन्‍म दिन आया, तो हेरोदियास की बेटी ने उत्‍सव में नाच दिखाकर हेरोदेस को खुश किया।
\v 7  इसलिये उसने शपथ खाकर वचन दिया, कि जो कुछ तू माँगेगी, मैं तुझे दूँगा।
\v 8  वह अपनी माता की उस्‍काई हुई बोली, यूहन्ना बपतिस्‍मा देनेवाले का सिर थाल में यहीं मुझे मँगवा दे।
\v 9  राजा दुखित हुआ, पर अपनी शपथ के, और साथ बैठनेवालों के कारण, आज्ञा दी, कि दे दिया जाए।
\v 10  और उसने जेलखाने में लोगों को भेजकर यूहन्ना का सिर कटवा दिया।
\v 11  और उसका सिर थाल में लाया गया, और लड़की को दिया गया; और वह उसको अपनी माँ के पास ले गई।
\v 12  और उसके चेलों ने आकर और उसकी शव को ले जाकर गाढ़ दिया और जाकर यीशु को समाचार दिया।
\v 13  जब यीशु ने यह सुना, तो नाव पर चढ़कर वहाँ से किसी सुनसान जगह को, एकान्‍त में चला गया; और लोग यह सुनकर नगर-नगर से पैदल उसके पीछे हो लिए।
\v 14  उसने निकलकर एक बड़ी भीड़ देखी, और उन पर तरस खाया, और उसने उनके बीमारों को चंगा किया।
\v 15  जब साँझ हुई, तो उसके चेलों ने उसके पास आकर कहा, “यह तो सुनसान जगह है और देर हो रही है, लोगों को विदा किया जाए कि वे बस्‍तियों में जाकर अपने लिये भोजन मोल लें।”
\v 16  यीशु ने उनसे कहा, “उनका जाना आवश्‍यक नहीं! तुम ही इन्‍हें खाने को दो।”
\v 17  उन्होंने उससे कहा, “यहाँ हमारे पास पाँच रोटी और दो मछलियों को छोड़ और कुछ नहीं है।”
\v 18  उसने कहा, “उनको यहाँ मेरे पास ले आओ।”
\v 19  तब उसने लोगों को घास पर बैठने को कहा, और उन पाँच रोटियों और दो मछलियों को लिया; और स्‍वर्ग की ओर देखकर धन्‍यवाद किया और रोटियाँ तोड़-तोड़कर चेलों को दीं, और चेलों ने लोगों को।
\v 20  और सब खाकर तृप्‍त हो गए, और उन्होंने बचे हुए टुकड़ों से भरी हुई बारह टोकरियाँ उठाई।
\v 21  और खानेवाले स्‍त्रियों और बालकों को छोड़कर पाँच हजार पुरूषों के लगभग थे।
\v 22  और उसने तुरन्‍त अपने चेलों को बरबस नाव पर चढ़ाया, कि वे उससे पहले पार चले जाएँ, जब तक कि वह लोगों को विदा करे।
\v 23  वह लोगों को विदा करके, प्रार्थना करने को अलग पहाड़ पर चढ़ गया; और साँझ को वह वहाँ अकेला था।
\v 24  उस समय नाव झील के बीच लहरों से डगमगा रही थी, क्‍योंकि हवा सामने की थी। 25 और  वह रात के चौथे पहर झील पर चलते हुए उनके पास आया।
\v 26  चेले उसको झील पर चलते हुए देखकर घबरा गए, और कहने लगे, “वह भूत है,” और डर के मारे चिल्‍ला उठे।
\v 27  यीशु ने तुरन्‍त उनसे बातें की, और कहा, “ढाढ़स बान्‍धो, मैं हूँ; डरो मत।”
\v 28  पतरस ने उसको उत्तर दिया, “हे प्रभु, यदि तू ही है, तो मुझे अपने पास पानी पर चलकर आने की आज्ञा दे।”
\v 29  उसने कहा, “आ!” तब पतरस नाव पर से उतरकर यीशु के पास जाने को पानी पर चलने लगा।
\v 30  पर हवा को देखकर डर गया, और जब डूबने लगा तो चिल्‍लाकर कहा, “हे प्रभु, मुझे बचा।”
\v 31  यीशु ने तुरन्‍त हाथ बढ़ाकर उसे थाम लिया, और उससे कहा, “हे अल्‍प-विश्‍वासी, तू ने क्‍यों सन्‍देह किया?”
\v 32  जब वे नाव पर चढ़ गए, तो हवा थम गई।
\v 33  इस पर जो नाव पर थे, उन्होंने उसे दण्डवत करके कहा, “सचमुच, तू परमेश्‍वर का पुत्र है।”
\v 34  वे पार उतरकर गन्नेसरत प्रदेश में पहुँचे।
\v 35  और वहाँ के लोगों ने उसे पहचानकर आस-पास के सारे देश में कहला भेजा, और सब बीमारों को उसके पास लाए।
\v 36  और उससे विनती करने लगे कि वह उन्‍हें अपने वस्‍त्र के आँचल ही को छूने दे; और जितनों ने उसे छूआ, वे चंगे हो गए।
\c 15
\v 1  तब यरूशलेम से कुछ फरीसी और शास्‍त्री यीशु के पास आकर कहने लगे,
\v 2  ”तेरे चेले पुरनियों की परम्पराओं को क्‍यों टालते हैं, कि बिना हाथ धोए रोटी खाते हैं?”
\v 3  उसने उनको उत्तर दिया, “तुम भी अपनी परम्पराओं के कारण क्‍यों परमेश्‍वर की आज्ञा टालते हो?
\v 4  ”क्‍योंकि परमेश्‍वर ने कहा, “अपने पिता और अपनी माता का आदर करना, और जो कोई पिता या माता को बुरा कहे, वह मार डाला जाए।”
\v 5  ”पर तुम कहते हो, कि यदि कोई अपने पिता या माता से कहे, कि जो कुछ तुझे मुझ से लाभ पहुँच सकता था, वह परमेश्‍वर को भेंट चढ़ाई जा चुकी।
\v 6  तो वह अपने पिता का आदर न करे, इस प्रकार तुम ने अपनी परम्परा के कारण परमेश्‍वर का वचन टाल दिया।
\v 7  ”हे कपटियों, यशायाह ने तुम्‍हारे विषय में यह भविष्‍यद्वाणी ठीक ही की है:
\v 8  ”ये लोग होठों से तो मेरा आदर करते हैं, पर उन का मन मुझ से दूर रहता है।
\v 9  और ये व्‍यर्थ मेरी उपासना करते हैं, क्‍योंकि मनुष्‍य की विधियों को धर्मोपदेश करके सिखाते हैं।”
\v 10  और उसने लोगों को अपने पास बुलाकर उनसे कहा, “सुनो, और समझो।
\v 11  ”जो मुँह में जाता है, वह मनुष्‍य को अशुद्ध नहीं करता, पर जो मुँह से निकलता है, वही मनुष्‍य को अशुद्ध करता है।”
\v 12  तब चेलों ने आकर उससे कहा, “क्‍या तू जानता है कि फरीसियों ने यह वचन सुनकर ठोकर खाई?”
\v 13  उसने उत्तर दिया, “हर पौधा जो मेरे स्‍वर्गीय पिता ने नहीं लगाया, उखाड़ा जाएगा।
\v 14  ”उनको जाने दो; वे अन्‍धे मार्ग दिखानेवाले हैं: और अन्‍धा यदि अन्‍धे को मार्ग दिखाए, तो दोनों गड़हे में गिर पड़ेंगे।”
\v 15  यह सुनकर पतरस ने उससे कहा, “यह दृष्‍टान्‍त हमें समझा दे।”
\v 16  उसने कहा, “क्‍या तुम भी अब तक ना समझे हो?
\v 17  ”क्‍या तुम नहीं समझते, कि जो कुछ मुँह में जाता, वह पेट में पड़ता है, और सण्‍डास से निकल जाता है?
\v 18  ”पर जो कुछ मुँह से निकलता है, वह मन से निकलता है, और वही मनुष्‍य को अशुद्ध करता है।
\v 19  ”क्‍योंकि बुरे विचार, हत्‍या, परस्‍त्रीगमन, व्‍यभिचार, चोरी, झूठी गवाही और निन्‍दा मन ही से निकलती है।
\v 20  ”यही हैं जो मनुष्‍य को अशुद्ध करती हैं, परन्‍तु हाथ बिना धोए भोजन करना मनुष्‍य को अशुद्ध नहीं करता।”
\v 21  यीशु वहाँ से निकलकर, सूर और सैदा के देशों की ओर चला गया।
\v 22  और देखो, उस प्रदेश से एक कनानी स्‍त्री निकली, और चिल्‍लाकर कहने लगी, “हे प्रभु दाऊद के सन्‍तान, मुझ पर दया कर, मेरी बेटी को दुष्‍टात्‍मा बहुत सता रहा है।”
\v 23  पर उसने उसे कुछ उत्तर न दिया, और उसके चेलों ने आकर उससे विनती कर कहा, “इसे विदा कर; क्‍योंकि वह हमारे पीछे चिल्‍लाती आती है।”
\v 24  उसने उत्तर दिया, “इस्राएल के घराने की खोई हुई भेड़ों को छोड़ मैं किसी के पास नहीं भेजा गया।”
\v 25  पर वह आई, और उसे प्रणाम करके कहने लगी, “हे प्रभु, मेरी सहायता कर।”
\v 26  उसने उत्तर दिया, “लड़कों की रोटी लेकर कुत्तों के आगे डालना अच्‍छा नहीं।”
\v 27  उसने कहा, “सत्‍य है प्रभु; पर कुत्ते भी वह चूरचार खाते हैं, जो उनके स्‍वामियों की मेज से गिरते हैं।”
\v 28  इस पर यीशु ने उसको उत्तर देकर कहा, “हे स्‍त्री, तेरा विश्‍वास बड़ा है; जैसा तू चाहती है, तेरे लिये वैसा ही हो” और उसकी बेटी उसी घड़ी चंगी हो गई।
\v 29  यीशु वहाँ से चलकर, गलील की झील के पास आया, और पहाड़ पर चढ़कर वहाँ बैठ गया।
\v 30  और भीड़ पर भीड़ लंगड़ों, अन्‍धों, गूँगों, टुण्‍डों, और बहुत औरों को लेकर उसके पास आए; और उन्‍हें उसके पाँवों पर डाल दिया, और उसने उन्‍हें चंगा किया।
\v 31  अतः जब लोगों ने देखा, कि गूंगे बोलते और टुण्‍डे चंगे होते और लंगड़े चलते और अन्‍धे देखते हैं, तो अचम्‍भा करके इस्राएल के परमेश्‍वर की बड़ाई की।
\v 32  यीशु ने अपने चेलों को बुलाकर कहा, “मुझे इस भीड़ पर तरस आता है; क्‍योंकि वे तीन दिन से मेरे साथ हैं और उनके पास कुछ खाने को नहीं; और मैं उन्‍हें भूखा विदा करना नहीं चाहता; कहीं ऐसा न हो कि मार्ग में थककर रह जाएँ।”
\v 33  चेलों ने उससे कहा, “हमें इस जंगल में कहाँ से इतनी रोटी मिलेगी कि हम इतनी बड़ी भीड़ को तृप्‍त करें?”
\v 34  यीशु ने उनसे पूछा, “तुम्‍हारे पास कितनी रोटियाँ हैं?” उन्होंने कहा, “सात और थोड़ी सी छोटी मछलियाँ।”
\v 35  तब उसने लोगों को भूमि पर बैठने की आज्ञा दी।
\v 36  और उन सात रोटियों और मछलियों को ले धन्‍यवाद करके तोड़ा और अपने चेलों को देता गया, और चेले लोगों को।
\v 37  इस प्रकार सब खाकर तृप्‍त हो गए और बचे हुए टुकड़ों से भरे हुए सात टोकरे उठाए।
\v 38  और खानेवाले स्‍त्रियों और बालकों को छोड़ चार हजार पुरूष थे।
\v 39  तब वह भीड़ को विदा करके नाव पर चढ़ गया, और मगदन देश के सिवानों में आया।
\c  16
\v 1  और फरीसियों और सदूकियों ने पास आकर उसे परखने के लिये उससे कहा, कि हमें आकाश का कोई चिन्‍ह दिखा।
\v 2  उसने उनको उत्तर दिया, “साँझ को तुम कहते हो, कि मौसम अच्छा रहेगा, क्‍योंकि आकाश लाल है।
\v 3  ”और भोर को कहते हो, कि आज आन्‍धी आएगी क्‍योंकि आकाश लाल और धुमला है; तुम आकाश का लक्षण देखकर भेद बता सकते हो, पर समयों के चिन्‍हों का भेद क्यों नहीं बता सकते?
\v 4  ”इस युग के बुरे और व्‍यभिचारी लोग चिन्‍ह ढूँढ़ते हैं पर योना के चिन्‍ह को छोड़ कोई और चिन्‍ह उन्‍हें न दिया जाएगा।” और वह उन्‍हें छोड़कर चला गया।
\v 5  और चेले झील के उस पार जाते समय रोटी लेना भूल गए थे।
\v 6  यीशु ने उनसे कहा, “देखो, फरीसियों और सदूकियों के खमीर से चौकस रहना।”
\v 7  वे आपस में विचार करने लगे, “हम तो रोटी नहीं लाए। इसलिए वह ऐसा कहता है।”
\v 8  यह जानकर, यीशु ने उनसे कहा, “हे अल्‍पविश्‍वासियों, तुम आपस में क्‍यों विचार करते हो कि हमारे पास रोटी नहीं?”
\v 9  ”क्‍या तुम अब तक नहीं समझे? और उन पाँच हजार की पाँच रोटी स्‍मरण नहीं करते, और न यह कि कितनी टोकरियाँ उठाईं थीं?
\v 10  ”और न उन चार हजार की सात रोटियाँ, और न यह कि कितने टोकरे उठाए गए थे?
\v 11  ”तुम क्‍यों नहीं समझते कि मैंने तुम से रोटियों के विषय में नहीं कहा? परन्तु फरीसियों और सदूकियों के खमीर से चौकस रहना।”
\v 12  तब उनको समझ में आया, कि उसने रोटी के खमीर से नहीं, पर फरीसियों और सदूकियों की शिक्षा से चौकस रहने को कहा था।
\v 13  यीशु कैसरिया फिलिप्‍पी के प्रदेश में आकर अपने चेलों से पूछने लगा, “लोग मनुष्‍य के पुत्र को क्‍या कहते हैं?”
\v 14  उन्होंने कहा, “कितने तो यूहन्ना बपतिस्‍मा देनेवाला कहते हैं और कितने एलिय्‍याह, और कितने यिर्मयाह या भविष्‍यद्वक्‍ताओं में से कोई एक कहते हैं।”
\v 15  उसने उनसे कहा, “परन्‍तु तुम मुझे क्‍या कहते हो?”
\v 16  शमौन पतरस ने उत्तर दिया, “तू जीवते परमेश्‍वर का पुत्र मसीह है।”
\v 17  यीशु ने उसको उत्तर दिया, “हे शमौन, योना के पुत्र, तू धन्‍य है; क्‍योंकि माँस और लोहू ने नहीं, परन्‍तु मेरे पिता ने जो स्‍वर्ग में है, यह बात तुझ पर प्रगट की है।
\v 18  और मैं भी तुझ से कहता हूँ, कि तू पतरस है, और मैं इस पत्‍थर पर अपनी कलीसिया बनाऊँगा, और अधोलोक के फाटक उस पर प्रबल न होंगे।
\v 19  ”मैं तुझे स्‍वर्ग के राज्‍य की कुंजियाँ दूँगा: और जो कुछ तू पृथ्‍वी पर बाँधेगा, वह स्‍वर्ग में बंधेगा; और जो कुछ तू पृथ्‍वी पर खोलेगा, वह स्‍वर्ग में खुलेगा।”
\v 20  तब उसने चेलों को चिताया, “किसी से न कहना! कि मैं मसीह हूँ।”
\v 21 उस  समय से यीशु अपने चेलों को बताने लगा, “मुझे अवश्‍य है, कि यरूशलेम को जाऊँ, और पुरनियों और महायाजकों और शास्‍त्रियों के हाथ से बहुत दुख उठाऊँ; और मार डाला जाऊँ; और तीसरे दिन जी उठूँ।”
\v 22  इस पर पतरस उसे अलग ले जाकर झिड़कने लगा, “हे प्रभु, परमेश्‍वर न करे! तुझ पर ऐसा कभी न होगा।”
\v 23  उसने फिरकर पतरस से कहा, “हे शैतान, मेरे सामने से दूर हो! तू मेरे लिये ठोकर का कारण है; क्‍योंकि तू परमेश्‍वर की बातें नहीं, पर मनुष्‍यों की बातों पर मन लगाता है।”
\v 24  तब यीशु ने अपने चेलों से कहा, “यदि कोई मेरे पीछे आना चाहे, तो अपने आप का इन्‍कार करे और अपना क्रूस उठाए, और मेरे पीछे हो ले।
\v 25  ”क्‍योंकि जो कोई अपना प्राण बचाना चाहे, वह उसे खोएगा; और जो कोई मेरे लिये अपना प्राण खोएगा, वह उसे पाएगा।
\v 26  ”यदि मनुष्‍य सारे जगत को प्राप्‍त करे, और अपने प्राण की हानि उठाए, तो उसे क्‍या लाभ होगा? या मनुष्‍य अपने प्राण के बदले में क्‍या देगा?
\v 27  ”मनुष्‍य का पुत्र अपने स्‍वर्गदूतों के साथ अपने पिता की महिमा में आएगा, और उस समय ‘वह हर एक को उसके कामों के अनुसार प्रतिफल देगा।’
\v 28  ”मैं तुम से सच कहता हूँ, कि जो यहाँ खड़े हैं, उन में से कितने ऐसे हैं, कि जब तक मनुष्‍य के पुत्र को उसके राज्‍य में आते हुए न देख लेंगे, तब तक मृत्‍यु का स्‍वाद कभी न चखेंगे।”
\c  17
\v 1  छ: दिन के बाद यीशु ने पतरस और याकूब और उसके भाई यूहन्ना को साथ लिया, और उन्‍हें एकान्‍त में किसी ऊँचे पहाड़ पर ले गया।
\v 2  और वहाँ उनके सामने उसका रूपान्‍तर हुआ और उसका मुँह सूर्य के समान चमका और उसका वस्‍त्र ज्‍योति के समान उजला हो गया।
\v 3  और देखो, मूसा और एलिय्‍याह उसके साथ बातें करते हुए उन्‍हें दिखाई दिए।
\v 4  इस पर पतरस ने यीशु से कहा, “हे प्रभु, हमारा यहाँ रहना अच्‍छा है; यदि तेरी इच्‍छा हो तो मैं यहाँ तीन मण्‍डप बनाऊँ; एक तेरे लिये, एक मूसा के लिये, और एक एलिय्‍याह के लिये।”
\v 5  वह बोल ही रहा था, कि देखो, एक उजले बादल ने उन्‍हें छा लिया, और देखो; उस बादल में से यह शब्‍द निकला, “यह मेरा प्रिय पुत्र है, जिस से मैं प्रसन्न हूँ: इस की सुनो।”
\v 6  चेले यह सुनकर मुँह के बल गिर गए और अत्‍यन्‍त डर गए।
\v 7  यीशु ने पास आकर उन्‍हें छूआ, और कहा, “उठो, डरो मत।”
\v 8  तब उन्होंने अपनी आँखे उठाकर यीशु को छोड़ और किसी को न देखा।
\v 9  जब वे पहाड़ से उतर रहे थे तब यीशु ने उन्‍हें यह आज्ञा दी, “जब तक मनुष्‍य का पुत्र मरे हुओं में से न जी उठे, तब तक जो कुछ तुम ने देखा है किसी से न कहना।”
\v 10  और उसके चेलों ने उससे पूछा, “फिर शास्‍त्री क्‍यों कहते हैं, कि एलिय्‍याह का पहले आना अवश्‍य है?”
\v 11  उसने उत्तर दिया, “एलिय्‍याह तो अवश्य आएगा और सब कुछ सुधारेगा।
\v 12  परन्‍तु मैं तुम से कहता हूँ, कि एलिय्‍याह आ चुका; और उन्होंने उसे नहीं पहचाना; परन्‍तु जैसा चाहा वैसा ही उसके साथ किया। इसी रीति से मनुष्‍य का पुत्र भी उनके हाथ से दुख उठाएगा।”
\v 13  तब चेलों ने समझा कि उसने हम से यूहन्ना बपतिस्‍मा देनेवाले के विषय में कहा है।
\v 14  जब वे भीड़ के पास पहुँचे, तो एक मनुष्‍य उसके पास आया, और घुटने टेककर कहने लगा।
\v 15  ”हे प्रभु, मेरे पुत्र पर दया कर! क्‍योंकि उसको मिर्गी आती है, और वह बहुत दुःख उठाता है; और बार-बार आग में और बार-बार पानी में गिर पड़ता है।
\v 16  और मैं उसको तेरे चेलों के पास लाया था, पर वे उसे अच्‍छा नहीं कर सके।”
\v 17  यीशु ने उत्तर दिया, “हे अविश्‍वासी और हठीले लोगों, मैं कब तक तुम्‍हारे साथ रहूँगा? कब तक तुम्‍हारी सहूँगा? उसे यहाँ मेरे पास लाओ।”
\v 18  तब यीशु ने उसे घुड़का, और दुष्‍टात्‍मा उसमें से निकला; और लड़का उसी घड़ी अच्‍छा हो गया।
\v 19  तब चेलों ने एकान्‍त में यीशु के पास आकर कहा, “हम इसे क्‍यों नहीं निकाल सके?”
\v 20  उसने उनसे कहा, “अपने विश्‍वास की घटी के कारण: क्‍योंकि मैं तुम से सच कहता हूँ, यदि तुम्‍हारा विश्‍वास राई के दाने के बराबर भी हो, तो इस पहाड़ से कह सकोगे, कि यहाँ से सरककर वहाँ चला जा, तो वह चला जाएगा; और कोई बात तुम्‍हारे लिये अनहोनी न होगी।
\v 21  [पर यह जाति बिना प्रार्थना और उपवास के नहीं निकलती।]”
\v 22  जब वे गलील में थे, तो यीशु ने उनसे कहा, “मनुष्‍य का पुत्र मनुष्‍यों के हाथ में पकड़वाया जाएगा।
\v 23  और वे उसे मार डालेंगे, और वह तीसरे दिन जी उठेगा।” इस पर वे बहुत उदास हुए।
\v 24  जब वे कफरनहूम में पहुँचे, तो मन्‍दिर के लिये कर लेनेवालों ने पतरस के पास आकर पूछा, कि क्‍या तुम्‍हारा गुरू मन्‍दिर का कर नहीं देता?
\v 25  उसने कहा, “हाँ, देता है।” जब वह घर में आया, तो यीशु ने उसके पूछने से पहले उससे कहा, “हे शमौन तू क्‍या समझता है? पृथ्‍वी के राजा महसूल या कर किन से लेते हैं? अपने पुत्रों से या परायों से?”
\v 26  पतरस ने उनसे कहा, “परायों से।” यीशु ने उससे कहा, “तो पुत्र बच गए।
\v 27  तौभी इसलिये कि हम उन्‍हें ठोकर न खिलाएँ, तू झील के किनारे जाकर बंसी डाल, और जो मछली पहले निकले, उसे ले; तो तुझे उसका मुँह खोलने पर एक सिक्‍का मिलेगा, उसी को लेकर मेरे और अपने बदले उन्‍हें दे देना।”
\c  18
\v 1  उसी घड़ी चेले यीशु के पास आकर पूछने लगे, “स्‍वर्ग के राज्‍य में बड़ा कौन है?”
\v 2  इस पर उसने एक बालक को पास बुलाकर उनके बीच में खड़ा किया,
\v 3  और कहा, “मैं तुम से सच कहता हूँ, यदि तुम न फिरो और बालकों के समान न बनो, तो स्‍वर्ग के राज्‍य में प्रवेश करने नहीं पाओगे।
\v 4  ”जो कोई अपने आप को इस बालक के समान छोटा करेगा, वह स्‍वर्ग के राज्‍य में बड़ा होगा।
\v 5  ”और जो कोई मेरे नाम से एक ऐसे बालक को ग्रहण करता है वह मुझे ग्रहण करता है।
\v 6  पर जो कोई इन छोटों में से जो मुझ पर विश्‍वास करते हैं एक को ठोकर खिलाए, उसके लिये भला होता, कि बड़ी चक्‍की का पाट उसके गले में लटकाया जाता, और वह गहिरे समुद्र में डुबाया जाता।
\v 7  ”ठोकरों के कारण संसार पर हाय! ठोकरों का लगना अवश्‍य है; पर हाय उस मनुष्‍य पर जिसके द्वारा ठोकर लगती है।
\v 8  ”यदि तेरा हाथ या तेरा पांव तुझे ठोकर खिलाए, तो काटकर फेंक दे; टुण्‍डा या लंगड़ा होकर जीवन में प्रवेश करना तेरे लिये इस से भला है, कि दो हाथ या दो पांव रहते हुए तू अनन्‍त आग में डाला जाए।
\v 9  ”और यदि तेरी आँख तुझे ठोकर खिलाए, तो उसे निकालकर फेंक दे। काना होकर जीवन में प्रवेश करना तेरे लिये इस से भला है, कि दो आँख रहते हुए तू नरक की आग में डाला जाए।
\v 10  ”देखो, तुम इन छोटों में से किसी को तुच्‍छ न जानना; क्‍योंकि मैं तुम से कहता हूँ, कि स्‍वर्ग में उनके दूत मेरे स्‍वर्गीय पिता का मुँह सदा देखते हैं।
\v 11  [“क्योंकि मनुष्य का पुत्र खोए हुओं को बचाने आया है।][Ms.1]
\v 12  ”तुम क्‍या समझते हो? यदि किसी मनुष्‍य की सौ भेड़ें हों, और उन में से एक भटक जाए, तो क्‍या निन्यानबे को छोड़कर, और पहाड़ों पर जाकर, उस भटकी हुई को न ढूंढ़ेगा?
\v 13  ”और यदि ऐसा हो कि उसे पाए, तो मैं तुम से सच कहता हूँ, कि वह उन निन्यानबे भेड़ों के लिये जो भटकी नहीं थीं इतना आनन्‍द नहीं करेगा, जितना कि इस भेड़ के लिये करेगा।
\v 14  ”ऐसा ही तुम्‍हारे पिता की जो स्‍वर्ग में है यह इच्‍छा नहीं, कि इन छोटों में से एक भी नाश हो।
\v 15  ”यदि तेरा भाई तेरे विरुद्ध अपराध करे, तो जा और अकेले में बातचीत करके उसे समझा; यदि वह तेरी सुने तो तू ने अपने भाई को पा लिया।
\v 16  ”और यदि वह न सुने, तो और एक दो जन को अपने साथ ले जा, कि हर एक बात दो या तीन गवाहों के मुँह से ठहराई जाए।
\v 17  ”यदि वह उनकी भी न माने, तो कलीसिया से कह दे, परन्‍तु यदि वह कलीसिया की भी न माने, तो तू उसे अन्‍यजाति और महसूल लेनेवाले के जैसा जान।
\v 18  ”मैं तुम से सच कहता हूँ, जो कुछ तुम पृथ्‍वी पर बाँधोगे, वह स्‍वर्ग पर बंधेगा और जो कुछ तुम पृथ्‍वी पर खोलोगे, वह स्‍वर्ग में खुलेगा।
\v 19  ”फिर मैं तुम से कहता हूँ, यदि तुम में से दो जन पृथ्‍वी पर किसी बात के लिये जिसे वे माँगें, एक मन के हों, तो वह मेरे पिता की ओर से जो स्‍वर्ग में है उनके लिये हो जाएगी।
\v 20  ”क्‍योंकि जहाँ दो या तीन मेरे नाम पर इकट्ठे होते हैं वहाँ मैं उनके बीच में होता हूँ।”
\v 21  तब पतरस ने पास आकर, उससे कहा, “हे प्रभु, यदि मेरा भाई अपराध करता रहे, तो मैं कितनी बार उसे क्षमा करूँ, क्‍या सात बार तक?”
\v 22  यीशु ने उससे कहा, “मैं तुझ से यह नहीं कहता, कि सात बार, वरन् सात बार के सत्तर गुने तक।
\v 23  ”इसलिये स्‍वर्ग का राज्‍य उस राजा के समान है, जिसने अपने दासों से लेखा लेना चाहा।
\v 24  ”जब वह लेखा लेने लगा, तो एक जन उसके सामने लाया गया जो दस हजार तोड़े का कर्जदार था।
\v 25  ”जब कि चुकाने को उसके पास कुछ न था, तो उसके स्‍वामी ने कहा, कि यह और इस की पत्‍नी और बाल-बच्चे और जो कुछ इस का है सब बेचा जाए, और वह कर्ज चुका दिया जाए।
\v 26 ”इस  पर उस दास ने गिरकर उसे प्रणाम किया, और कहा, ‘हे स्‍वामी, धीरज धर, मैं सब कुछ भर दूँगा।’
\v 27  ”तब उस दास के स्‍वामी ने तरस खाकर उसे छोड़ दिया, और उसका कर्ज क्षमा किया।
\v 28 ”परन्‍तु  जब वह दास बाहर निकला, तो उसके संगी दासों में से एक उसको मिला, जो उसके सौ दीनार का कर्जदार था; उसने उसे पकड़कर उसका गला घोंटा और कहा, ‘जो कुछ तू धारता है भर दे।’
\v 29  ”इस पर उसका संगी दास गिरकर, उससे विनती करने लगा; कि धीरज धर मैं सब भर दूँगा।
\v 30  ”उसने न माना, परन्‍तु जाकर उसे बन्‍दीगृह में डाल दिया; कि जब तक कर्ज को भर न दे, तब तक वहीं रहे।
\v 31  ”उसके संगी दास यह जो हुआ था देखकर बहुत उदास हुए, और जाकर अपने स्‍वामी को पूरा हाल बता दिया।
\v 32  ”तब उसके स्‍वामी ने उसको बुलाकर उससे कहा, हे दुष्‍ट दास, तू ने जो मुझ से विनती की, तो मैं ने तो तेरा वह पूरा कर्ज क्षमा किया।
\v 33  ‘इसलिए जैसा मैं ने तुझ पर दया की, वैसे ही क्‍या तुझे भी अपने संगी दास पर दया करना नहीं चाहिए था?’
\v 34  ”और उसके स्‍वामी ने क्रोध में आकर उसे दण्‍ड देनेवालों के हाथ में सौंप दिया, कि जब तक वह सब कर्जा भर न दे, तब तक उनके हाथ में रहे।
\v 35  ”इसी प्रकार यदि तुम में से हर एक अपने भाई को मन से क्षमा न करेगा, तो मेरा पिता जो स्‍वर्ग में है, तुम से भी वैसा ही करेगा।”
\c  19
\v 1  जब यीशु ये बातें कह चुका, तो गलील से चला गया; और यहूदिया के प्रदेश में यरदन के पार आया।
\v 2  और बड़ी भीड़ उसके पीछे हो ली, और उसने उन्‍हें वहाँ चंगा किया।
\v 3  तब फरीसी उसकी परीक्षा करने के लिये पास आकर कहने लगे, “क्‍या हर एक कारण से अपनी पत्‍नी को त्‍यागना उचित है?”
\v 4  उसने उत्तर दिया, “क्‍या तुम ने नहीं पढ़ा, कि जिसने उन्‍हें बनाया, उसने आरम्‍भ से नर और नारी बनाकर कहा।
\v 5  “इस कारण मनुष्‍य अपने माता पिता से अलग होकर अपनी पत्‍नी के साथ रहेगा और वे दोनों एक तन होंगे?”
\v 6  ”अतः वे अब दो नहीं, परन्‍तु एक तन हैं: इसलिये जिसे परमेश्‍वर ने जोड़ा है, उसे मनुष्‍य अलग न करे।”
\v 7  उन्होंने उससे कहा, “फिर मूसा ने क्‍यों यह ठहराया, कि त्‍यागपत्र देकर उसे छोड़ दे?”
\v 8  उसने उनसे कहा, “मूसा ने तुम्‍हारे मन की कठोरता के कारण तुम्‍हें अपनी पत्‍नी को छोड़ देने की आज्ञा दी, परन्‍तु आरम्‍भ में ऐसा नहीं था।
\v 9  ”और मैं तुम से कहता हूँ, कि जो कोई व्‍यभिचार को छोड़ और किसी कारण से अपनी पत्‍नी को त्‍यागकर, दूसरी से ब्‍याह करे, वह व्‍यभिचार करता है: और जो छोड़ी हुई को ब्‍याह करे, वह भी व्‍यभिचार करता है।”
\v 10  चेलों ने उससे कहा, “यदि पुरूष का स्‍त्री के साथ ऐसा सम्‍बन्‍ध है, तो ब्‍याह करना अच्‍छा नहीं।”
\v 11  उसने उनसे कहा, “सब यह वचन ग्रहण नहीं कर सकते, केवल वे जिन को यह दान दिया गया है।
\v 12  ”क्‍योंकि कुछ नपुंसक ऐसे हैं जो माता के गर्भ ही से ऐसे जन्‍में; और कुछ नपुंसक ऐसे हैं, जिन्‍हें मनुष्‍य ने नपुंसक बनाया: और कुछ नपुंसक ऐसे हैं, जिन्‍होंने स्‍वर्ग के राज्‍य के लिये अपने आप को नपुंसक बनाया है, जो इस को ग्रहण कर सकता है, वह ग्रहण करे।”
\v 13  तब लोग बालकों को उसके पास लाए, कि वह उन पर हाथ रखे और प्रार्थना करे; पर चेलों ने उन्‍हें डाँटा।
\v 14  यीशु ने कहा, “बालकों को मेरे पास आने दो, और उन्‍हें मना न करो, क्‍योंकि स्‍वर्ग का राज्‍य ऐसों ही का है।”
\v 15  और वह उन पर हाथ रखकर, वहाँ से चला गया।
\v 16  और देखो, एक मनुष्‍य ने पास आकर उससे कहा, “हे गुरू, मैं कौन सा भला काम करूँ, कि अनन्‍त जीवन पाऊँ?”
\v 17  उसने उससे कहा, “तू मुझ से भलाई के विषय में क्‍यों पूछता है? भला तो एक ही है; पर यदि तू जीवन में प्रवेश करना चाहता है, तो आज्ञाओं को माना कर।”
\v 18  उसने उससे कहा, “कौन सी आज्ञाएँ?” यीशु ने कहा, “यह कि हत्‍या न करना, व्‍यभिचार न करना, चोरी न करना, झूठी गवाही न देना;
\v 19  अपने पिता और अपनी माता का आदर करना, और अपने पड़ोसी से अपने समान प्रेम रखना।”
\v 20  उस जवान ने उससे कहा, “इन सब को तो मैं ने माना है अब मुझ में किस बात की घटी है?”
\v 21  यीशु ने उससे कहा, “यदि तू सिद्ध होना चाहता है; तो जा, अपना सबकुछ बेचकर कंगालों को बांट दे; और तुझे स्‍वर्ग में धन मिलेगा; और आकर मेरे पीछे हो ले।”
\v 22  परन्‍तु वह जवान यह बात सुन उदास होकर चला गया, क्‍योंकि वह बहुत धनी था।
\v 23  तब यीशु ने अपने चेलों से कहा, “मैं तुम से सच कहता हूँ, कि धनवान का स्‍वर्ग के राज्‍य में प्रवेश करना कठिन है।
\v 24  ”फिर तुम से कहता हूँ, कि परमेश्‍वर के राज्‍य में धनवान के प्रवेश करने से ऊँट का सूई के नाके में से निकल जाना सहज है।”
\v 25  यह सुनकर, चेलों ने बहुत चकित होकर कहा, “फिर किस का उद्धार हो सकता है?”
\v 26  यीशु ने उनकी ओर देखकर कहा, “मनुष्‍यों से तो यह नहीं हो सकता, परन्‍तु परमेश्‍वर से सब कुछ हो सकता है।”
\v 27  इस पर पतरस ने उससे कहा, “देख, हम तो सब कुछ छोड़ के तेरे पीछे हो लिये हैं: तो हमें क्‍या मिलेगा?”
\v 28  यीशु ने उनसे कहा, “मैं तुम से सच कहता हूँ, कि नई उत्‍पत्ति से जब मनुष्‍य का पुत्र अपनी महिमा के सिहांसन पर बैठेगा, तो तुम भी जो मेरे पीछे हो लिये हो, बारह सिंहासनों पर बैठकर इस्राएल के बारह गोत्रों का न्‍याय करोगे।
\v 29  ”और जिस किसी ने घरों या भाइयों या बहनों या पिता या माता या बाल-बच्चों या खेतों को मेरे नाम के लिये छोड़ दिया है, उसको सौ गुना मिलेगा, और वह अनन्‍त जीवन का अधिकारी होगा।
\v 30  ”परन्‍तु बहुतेरे जो पहले हैं, पिछले होंगे; और जो पिछले हैं, पहले होंगे।
\c  20
\v 1  ”स्‍वर्ग का राज्‍य किसी गृहस्‍थ के समान है, जो सबेरे निकला, कि अपने दाख की बारी में मजदूरों को लगाए।
\v 2  ”और उसने मजदूरों से एक दीनार रोज पर ठहराकर, उन्‍हें अपने दाख की बारी में भेजा।
\v 3  ”फिर पहर एक दिन चढ़े, निकलकर, अन्य लोगों को बाजार में बेकार खड़े देखकर,
\v 4  और उनसे कहा, ‘तुम भी दाख की बारी में जाओ, और जो कुछ ठीक है, तुम्‍हें दूँगा।’ सो वे भी गए।
\v 5  ”फिर उसने दूसरे और तीसरे पहर के निकट निकलकर वैसा ही किया।
\v 6  ”और एक घंटा दिन रहे फिर निकलकर दूसरों को खड़े पाया, और उनसे कहा ‘तु क्‍यों यहाँ दिन भर बेकार खड़े रहे?’ उन्होंने उससे कहा, ‘इसलिये, कि किसी ने हमें मजदूरी पर नहीं लगाया।’
\v 7  उसने उनसे कहा, ‘तुम भी दाख की बारी में जाओ।’
\v 8  ”साँझ को दाख बारी के स्‍वामी ने अपने भण्‍डारी से कहा, ‘मजदूरों को बुलाकर पिछलों से लेकर पहिलों तक उन्‍हें मजदूरी दे दे।’
\v 9  “जब वे आए, जो घंटा भर दिन रहे लगाए गए थे, तो उन्‍हें एक एक दीनार मिला।
\v 10  ”जो पहले आए, उन्होंने यह समझा, कि हमें अधिक मिलेगा; परन्‍तु उन्‍हें भी एक ही एक दीनार मिला।
\v 11  ”जब मिला, तो वह गृह स्वामी पर कुड़कुड़ा के कहने लगे।
\v 12  कि इन पिछलों ने एक ही घंटा काम किया, और तू ने उन्‍हें हमारे बराबर कर दिया, जिन्‍होंने दिन भर का भार उठाया और धुप सहा?
\v 13  ”उसने उन में से एक को उत्तर दिया, कि हे मित्र, मैं तुझ से कुछ अन्‍याय नहीं करता; क्‍या तू ने मुझ से एक दीनार न ठहराया?
\v 14  ‘जो तेरा है, उठा ले, और चला जा; मेरी इच्‍छा यह है कि जितना तुझे, उतना ही इस पिछले को भी दूँ।
\v 15  ‘क्‍या यह उचित नहीं कि मैं अपने माल से जो चाहूँ सो करूँ? क्‍या तू मेरे भले होने के कारण बुरी दृष्‍टि से देखता है?’
\v 16  ”इसी रीति से जो पिछले हैं, वह पहले होंगे, और जो पहले हैं, वे पिछले होंगे।”
\v 17  यीशु यरूशलेम को जाते हुए बारह चेलों को एकान्‍त में ले गया, और मार्ग में उनसे कहने लगा।
\v 18  ”देखो, हम यरूशलेम को जाते हैं; और मनुष्‍य का पुत्र महायाजकों और शास्‍त्रियों के हाथ पकड़वाया जाएगा और वे उसको घात के योग्‍य ठहराएँगे।
\v 19  और उसको अन्‍यजातियों के हाथ सोंपेंगे, कि वे उसे ठट्ठों में उड़ाएँ, और कोड़े मारें, और क्रूस पर चढ़ाएँ, और वह तीसरे दिन जिलाया जाएगा।”
\v 20  जब जब्‍दी के पुत्रों की माता ने अपने पुत्रों के साथ उसके पास आकर प्रणाम किया, और उससे कुछ माँगने लगी।
\v 21  उसने उससे कहा, “तू क्‍या चाहती है?” वह उससे बोली, “यह कह, कि मेरे ये दो पुत्र तेरे राज्‍य में एक तेरे दाहिने और एक तेरे बाएँ बैठें।”
\v 22  यीशु ने उत्तर दिया, “तुम नहीं जानते कि क्‍या माँगते हो? जो कटोरा मैं पीने पर हूँ, क्‍या तुम पी सकते हो?” उन्होंने उससे कहा, “पी सकते हैं।”
\v 23  उसने उनसे कहा, “तुम मेरा कटोरा तो पीओगे पर अपने दाहिने बाएँ किसी को बैठाना मेरा काम नहीं, पर जिनके लिये मेरे पिता की ओर से तैयार किया गया, उन्हीं के लिये है।”
\v 24  यह सुनकर, दसों चेले उन दोनों भाइयों पर क्रुद्ध हुए।
\v 25  यीशु ने उन्‍हें पास बुलाकर कहा, “तुम जानते हो, कि अन्‍य जातियों के हाकिम उन पर प्रभुता करते हैं; और जो बड़े हैं, वे उन पर अधिकार जताते हैं।
\v 26  ”परन्‍तु तुम में ऐसा न होगा; परन्‍तु जो कोई तुम में बड़ा होना चाहे, वह तुम्‍हारा सेवक बने;
\v 27  और जो तुम में प्रधान होना चाहे वह तुम्‍हारा दास बने;
\v 28  जैसे कि मनुष्‍य का पुत्र, वह इसलिये नहीं आया कि उसकी सेवा टहल किई जाए, परन्‍तु इसलिये आया कि आप सेवा टहल करे और बहुतों की छुड़ौती के लिये अपने प्राण दे।”
\v 29  जब वे यरीहो से निकल रहे थे, तो एक बड़ी भीड़ उसके पीछे हो ली।
\v 30  और देखो, दो अन्‍धे, जो सड़क के किनारे बैठे थे, यह सुनकर कि यीशु जा रहा है, पुकारकर कहने लगे, “हे प्रभु, दाऊद की सन्‍तान, हम पर दया कर।”
\v 31  लोगों ने उन्‍हें डाँटा, कि चुप रहे, पर वे और भी चिल्‍लाकर बोले, “हे प्रभु, दाऊद की सन्‍तान, हम पर दया कर।”
\v 32  तब यीशु ने खडे होकर, उन्‍हें बुलाया, और कहा, “तुम क्‍या चाहते हो कि मैं तुम्‍हारे लिये करूँ?”
\v 33  उन्होंने उससे कहा, “हे प्रभु, यह कि हमारी आँखे खुल जाएँ।”
\v 34  यीशु ने तरस खाकर उनकी  आँखे छूई, और वे तुरन्‍त देखने लगे; और उसके पीछे हो लिए।
\c  21
\v 1  जब वे यरूशलेम के निकट पहुँचे और जैतून पहाड़ पर बैतफगे के पास आए, तो यीशु ने दो चेलों को यह कहकर भेजा,
\v 2  “अपने सामने के गाँव में जाओ, वहाँ पहुँचते ही एक गदही बन्‍धी हुई, और उसके साथ बच्‍चा तुम्‍हें मिलेगा; उन्‍हें खोलकर, मेरे पास ले आओ।
\v 3  ”यदि तुम में से कोई कुछ कहे, तो कहो, कि प्रभु को इन का प्रयोजन है: तब वह तुरन्‍त उन्‍हें भेज देगा।”
\v 4  यह इसलिये हुआ, कि जो वचन भविष्‍यद्वक्‍ता के द्वारा कहा गया था, वह पूरा हो:
\v 5  “सिय्‍योन की बेटी से कहो, ‘देख, तेरा राजा तेरे पास आता है; वह नम्र है और गदहे पर बैठा है; वरन् लादू के बच्‍चे पर।’ “
\v 6  चेलों ने जाकर, जैसा यीशु ने उनसे कहा था, वैसा ही किया।
\v 7  और गदही और बच्‍चे को लाकर, उन पर अपने कपड़े डाले, और वह उन पर बैठ गया।
\v 8  और बहुतेरे लोगों ने अपने कपड़े मार्ग में बिछाए, और और लोगों ने पेड़ों से डालियाँ काटकर मार्ग में बिछाई।
\v 9  और जो भीड़ आगे-आगे जाती और पीछे-पीछे चली आती थी, पुकार-पुकार कर कहती थी, “दाऊद के सन्‍तान को होशाना; धन्‍य है वह जो प्रभु के नाम से आता है, आकाश में होशाना।”
\v 10  जब उसने यरूशलेम में प्रवेश किया, तो सारे नगर में हलचल मच गई; और लोग कहने लगे, “यह कौन है?”
\v 11  लोगों ने कहा, “यह गलील के नासरत का भविष्‍यद्वक्‍ता यीशु है।”
\v 12  यीशु ने परमेश्‍वर के मन्‍दिर में जाकर, उन सब को, जो मन्‍दिर में लेन-देन कर रहे थे, निकाल दिया; और सर्राफों के पीढ़े और कबूतरों के बेचनेवालों की चौकियाँ उलट दीं।
\v 13  और उनसे कहा, “लिखा है, ‘मेरा घर प्रार्थना का घर कहलाएगा’; परन्‍तु तुम उसे डाकुओं की खोह बनाते हो।”
\v 14  और अन्‍धे और लंगड़े, मन्‍दिर में उसके पास लाए, और उसने उन्‍हें चंगा किया।
\v 15  परन्‍तु जब महायाजकों और शास्‍त्रियों ने इन अद्भुत कामों को, जो उसने किए, और लड़कों को मन्‍दिर में ‘दाऊद की सन्‍तान को होशाना’ पुकारते हुए देखा, तो क्रोधित हुए,
\v 16  और उससे कहने लगे, “क्‍या तू सुनता है कि ये क्‍या कहते हैं?” यीशु ने उनसे कहा, “हाँ; क्‍या तुमने यह कभी नहीं पढ़ा: ‘बालकों और दूध पीते बच्‍चों के मुँह से तु ने स्‍तुति सिद्ध कराई'?”
\v 17  तब वह उन्‍हें छोड़कर नगर के बाहर बैतनिय्‍याह को गया, और वहाँ रात बिताई।
\v 18  भोर को जब वह नगर को लौट रहा था, तो उसे भूख लगी।
\v 19  और अंजीर के पेड़ सड़क के किनारे देखकर वह उसके पास गया, और पत्तों को छोड़ उसमें और कुछ न पाकर उससे कहा, “अब से तुझ में फिर कभी फल न लगे।” और अंजीर का पेड़ तुरन्‍त सुख गया।
\v 20  यह देखकर चेलों ने अचम्‍भा किया, और कहा, “यह अंजीर का पेड़ तुरन्‍त कैसे सूख गया?”
\v 21  यीशु ने उनको उत्तर दिया, “मैं तुम से सच कहता हूँ; यदि तुम विश्‍वास रखो, और सन्‍देह न करो; तो न केवल यह करोगे, जो इस अंजीर के पेड़ से किया गया है; परन्‍तु यदि इस पहाड़ से भी कहोगे, कि उखड़ जा, और समुद्र में जा पड़, तो यह हो जाएगा।
\v 22  ”और जो कुछ तुम प्रार्थना में विश्‍वास से माँगोगे वह सब तुम को मिलेगा।” यहूदी नेताओं का यीशु के अधिकार पर संदेह
\v 23  वह मन्‍दिर में जाकर उपदेश कर रहा था, कि महायाजकों और लोगों के पुरनियों ने उसके पास आकर पूछा, “तू ये काम किस के अधिकार से करता है? और तुझे यह अधिकार किस ने दिया है?”
\v 24  यीशु ने उनको उत्तर दिया, “मैं भी तुम से एक बात पूछता हूँ; यदि वह मुझे बताओगे, तो मैं भी तुम्‍हें बताऊँगा कि ये काम किस अधिकार से करता हूँ।
\v 25  ”यूहन्ना का बपतिस्‍मा कहां से था? स्‍वर्ग की ओर से या मनुष्‍यों की ओर से था?” तब वे आपस में विवाद करने लगे, “यदि हम कहें ‘स्‍वर्ग की ओर से’, तो वह हम से कहेगा, ‘फिर तुम ने उसकी प्रतीति क्‍यों न की?’
\v 26  और यदि कहें ‘मनुष्‍यों की ओर से’, तो हमें भीड़ का डर है, क्‍योंकि वे सब युहन्ना को भविष्‍यद्वक्‍ता जानते हैं।”
\v 27  अतः उन्होंने यीशु को उत्तर दिया, “हम नहीं जानते।” उसने भी उनसे कहा, “तो मैं भी तुम्‍हें नहीं बताता, कि ये काम किस अधिकार से करता हूँ।
\v 28  ”तुम क्‍या समझते हो? किसी मनुष्‍य के दो पुत्र थे; उसने पहले के पास जाकर कहा, ‘हे पुत्र, आज दाख की बारी में काम कर।’
\v 29  ”उसने उत्तर दिया, ‘मैं नहीं जाऊँगा’, परन्‍तु बाद में पछता कर गया।
\v 30  फिर दूसरे के पास जाकर ऐसा ही कहा, उसने उत्तर दिया, ‘जी हाँ जाता हूँ’, परन्‍तु नहीं गया।
\v 31  ”इन दोनों में से किस ने पिता की इच्‍छा पूरी की?” उन्होंने कहा, “पहले ने।” यीशु ने उनसे कहा, “मैं तुम से सच कहता हूँ, कि महसूल लेनेवाले और वेश्‍या तुम से पहले परमेश्‍वर के राज्‍य में प्रवेश करते हैं।
\v 32  ”क्‍योंकि यूहन्ना धर्म के मार्ग से तुम्‍हारे पास आया, और तुम ने उसकी प्रतीति न की: पर महसूल लेनेवालों और वेश्‍याओं ने उसकी प्रतीति की: और तुम यह देखकर पीछे भी न पछताए कि उसकी प्रतीति कर लेते।
\v 33  ”एक और दृष्‍टान्‍त सुनो: एक गृहस्‍थ था, जिसने दाख की बारी लगाई; और उसके चारों ओर बाड़ा बान्‍धा; और उस मे रस का कुंड खोदा; और गुम्‍मट बनाया; और किसानों को उसका ठेका देकर परदेश चला गया।
\v 34  ”जब फल का समय निकट आया, तो उसने अपने दासों को उसका फल लेने के लिये किसानों के पास भेजा।
\v 35  ”पर किसानों ने उसके दासों को पकड़ के, किसी को पीटा, और किसी को मार डाला; और किसी को पत्‍थरवाह किया।
\v 36  ”फिर उसने और दासों को भेजा, जो पहलों से अधिक थे; और उन्होंने उनसे भी वैसा ही किया।
\v 37  ”अन्‍त में उसने अपने पुत्र को उनके पास यह कहकर भेजा, कि वे मेरे पुत्र का आदर करेंगे।
\v 38  ”परन्‍तु किसानों ने पुत्र को देखकर आपस में कहा, ‘यह तो वारिस है, आओ, उसे मार डालें: और उसकी मीरास ले लें।’
\v 39  ”और उन्होंने उसे पकड़ा और दाख की बारी से बाहर निकालकर मार डाला।
\v 40  ”इसलिये जब दाख की बारी का स्‍वामी आएगा, तो उन किसानों के साथ क्‍या करेगा?”
\v 41  उन्‍होंने उससे कहा, “वह उन बुरे लोगों को बुरी रीति से नाश करेगा; और दाख की बारी का ठेका और किसानों को देगा, जो समय पर उसे फल दिया करेंगे।”
\v 42  यीशु ने उनसे कहा, “क्‍या तुम ने कभी पवित्र शास्‍त्र में यह नहीं पढ़ा: “जिस पत्‍थर को राजमिस्‍त्रियों ने निकम्‍मा ठहराया था, वही कोने के सिरे का पत्‍थर हो गया? यह प्रभु की ओर से हुआ, और हमारे देखने में अद्भुत है,”
\v 43  ”इसलिये मैं तुम से कहता हूँ, कि परमेश्‍वर का राज्‍य तुम से ले लिया जाएगा; और ऐसी जाति को जो उसका फल लाए, दिया जाएगा।
\v 44  ”जो इस पत्‍थर पर गिरेगा, वह चकनाचूर हो जाएगा: और जिस पर वह गिरेगा, उसको पीस डालेगा।”
\v 45  महायाजक और फरीसी उसके दृष्‍टान्‍तों को सुनकर समझ गए, कि वह हमारे विषय में कहता है।
\v 46  और उन्होंने उसे पकड़ना चाहा, परन्‍तु लोगों से डर गए क्‍योंकि वे उसे भविष्‍यद्वक्‍ता जानते थे।
\c  22
\v 1  इस पर यीशु फिर उनसे दृष्‍टान्‍तों में कहने लगा।
\v 2  ”स्‍वर्ग का राज्‍य उस राजा के समान है, जिसने अपने पुत्र का ब्‍याह किया।
\v 3  ”और उसने अपने दासों को भेजा, कि निमंत्रित लोगों को ब्‍याह के भोज में बुलाएँ; परन्‍तु उन्होंने आना न चाहा।
\v 4  ”फिर उसने और दासों को यह कहकर भेजा, कि निमंत्रित लोगों से कहो: देखो, मैं भोज तैयार कर चुका हूँ, और मेरे बैल और पले हुए पशु मारे गए हैं: और सब कुछ तैयार है; ब्‍याह के भोज में आओ।
\v 5  ”परन्‍तु वे उपेक्षा करके चल दिए: कोई अपने खेत को, कोई अपने व्यापार को।
\v 6  अन्य लोगों ने जो बच रहे थे उसके दासों को पकड़कर उन का अनादर किया और मार डाला।
\v 7  ”तब राजा को क्रोध आया, और अपनी सेना भेजकर उन हत्‍यारों को नाश किया, और उनके नगर फूँक दिया।
\v 8  ”तब उसने अपने दासों से कहा, ‘ब्याह का भोज तो तैयार है, परन्‍तु निमंत्रित लोग योग्‍य न ठहरे।
\v 9  इसलिये चौराहों में जाओ, और जितने लोग तुम्‍हें मिलें, सब को ब्‍याह के भोज में बुला लाओ।’
\v 10  ”अतः उन दासों ने सड़कों पर जाकर क्‍या बुरे, क्‍या भले, जितने मिले, सब को इकट्ठे किया; और ब्‍याह का घर अतिथियों से भर गया।
\v 11  ”जब राजा अतिथियों के देखने को भीतर आया; तो उसने वहाँ एक मनुष्‍य को देखा, जो ब्‍याह का वस्‍त्र नहीं पहने था।
\v 12  उसने उससे पूछा, ‘हे मित्र; तू ब्‍याह का वस्‍त्र पहने बिना यहाँ क्‍यों आ गया?’ उसका मुँह बन्‍द हो गया।
\v 13  ”तब राजा ने सेवकों से कहा, ‘इस के हाथ-पाँव बान्‍धकर उसे बाहर अन्‍धियारे में डाल दो, वहाँ रोना, और दाँत पीसना होगा।’
\v 14  ”क्‍योंकि बुलाए हुए तो बहुत परन्‍तु चुने हुए थोड़े हैं।”
\v 15  तब फरीसियों ने जाकर आपस में विचार किया, कि उसको किस प्रकार बातों में फँसाएँ।
\v 16  अतः उन्होंने अपने चेलों को हेरोदियों के साथ उसके पास यह कहने को भेजा, “हे गुरू, हम जानते हैं, कि तू सच्‍चा है, और परमेश्‍वर का मार्ग सच्‍चाई से सिखाता है, और किसी की परवाह नहीं करता, क्‍योंकि तू मनुष्‍यों का मुँह देखकर बातें नही करता।
\v 17  इस लिये हमें बता तू क्‍या समझता है? कैसर को कर देना उचित है, कि नहीं।”
\v 18  यीशु ने उनकी दुष्‍टता जानकर कहा, “हे कपटियों, मुझे क्‍यों परखते हो?
\v 19  ”कर का सिक्‍का मुझे दिखाओ।” तब वे उसके पास एक दीनार ले आए।
\v 20  उसने, उनसे पूछा, “यह आकृति और नाम किस का है?”
\v 21  उन्होंने उससे कहा, “कैसर का।” तब उसने उनसे कहा, “जो कैसर का है, वह कैसर को; और जो परमेश्‍वर का है, वह परमेश्‍वर को दो।”
\v 22  यह सुनकर उन्होंने अचम्‍भा किया, और उसे छोड़कर चले गए।
\v 23  उसी दिन सदूकी जो कहते हैं कि मरे हुओं का पुनरूत्‍थान है ही नहीं उसके पास आए, और उससे पूछा,
\v 24  “हे गुरू, मूसा ने कहा था, कि यदि कोई बिना सन्‍तान मर जाए, तो उसका भाई उसकी पत्‍नी को ब्‍याह करके अपने भाई के लिये वंश उत्‍पन्न करे।
\v 25  अब हमारे यहाँ सात भाई थे; पहला ब्‍याह करके मर गया; और सन्‍तान न होने के कारण अपनी पत्‍नी को अपने भाई के लिये छोड़ गया।
\v 26  इसी प्रकार दूसरे और तीसरे ने भी किया, और सातों तक यही हुआ।
\v 27  सब के बाद वह स्‍त्री भी मर गई।
\v 28  अतः जी उठने पर वह उन सातों में से किसकी पत्‍नी होगी? क्‍योंकि वह सब की पत्‍नी हो चुकी थी।”
\v 29  यीशु ने उन्‍हें उत्तर दिया, “तुम पवित्र शास्‍त्र और परमेश्‍वर की सामर्थ्य नहीं जानते; इस कारण भूल में पड़ गए हो।
\v 30  ”क्‍योंकि जी उठने पर ब्‍याह शादी न होगी; परन्‍तु वे स्‍वर्ग में परमेश्‍वर के दूतों के समान होंगे।
\v 31  ”परन्‍तु मरे हुओं के जी उठने के विषय में क्‍या तुम ने यह वचन नहीं पढ़ा जो परमेश्‍वर ने तुम से कहा:
\v 32  ”मैं अब्राहम का परमेश्‍वर, और इसहाक का परमेश्‍वर, और याकूब का परमेश्‍वर हूँ?’ वह तो मरे हुओं का नहीं, परन्‍तु जीवतों का परमेश्‍वर है।”
\v 33  यह सुनकर लोग उसके उपदेश से चकित हुए।
\v 34  जब फरीसियों ने सुना कि यीशु ने सदूकियों का मुँह बन्‍द कर दिया; तो वे इकट्ठे हुए।
\v 35  और उन में से एक व्‍यवस्‍थापक ने परखने के लिये, उससे पूछा,
\v 36  ”हे गुरू, व्‍यवस्‍था में कौन सी आज्ञा बड़ी है?”
\v 37  उसने उससे कहा, “तू परमेश्‍वर अपने प्रभु से अपने सारे मन और अपने सारे प्राण और अपनी सारी बुद्धि के साथ प्रेम रख।”
\v 38  ”बड़ी और मुख्‍य आज्ञा तो यही है।
\v 39  ”और उसी के समान यह दूसरी भी है, कि तू अपने पड़ोसी से अपने समान प्रेम रख।
\v 40  ”ये ही दो आज्ञाएँ सारी व्‍यवस्‍था और भविष्‍यद्वक्‍ताओं का आधार है।”
\v 41  जब फरीसी इकट्ठे थे, तो यीशु ने उनसे पूछा,
\v 42  ”मसीह के विषय में तुम क्‍या समझते हो? वह किस की सन्‍तान है?” उन्होंने उससे कहा, “दाऊद का।”
\v 43  उसने उनसे पूछा, “तो दाऊद आत्‍मा में होकर उसे प्रभु क्‍यों कहता है?
\v 44  ”प्रभु ने, मेरे प्रभु से कहा, मेरे दाहिने बैठ, जब तक कि मैं तेरे बैरियों को तेरे पाँवों के नीचे न कर दूँ।”
\v 45  ”भला, जब दाऊद उसे प्रभु कहता है, तो वह उसका पुत्र कैसे ठहरा?”
\v 46  उसके उत्तर में कोई भी एक बात न कह सका। परन्‍तु उस दिन से किसी को फिर उससे कुछ पूछने का हियाव न हुआ।
\c  23
\v 1  तब यीशु ने भीड़ से और अपने चेलों से कहा,
\v 2  ”शास्‍त्री और फरीसी मूसा की गद्दी पर बैठे हैं;
\v 3  इसलिये वे तुम से जो कुछ कहें वह करना, और मानना, परन्‍तु उनके से काम मत करना; क्‍योंकि वे कहते तो हैं पर करते नहीं।
\v 4  ”वे एक ऐसे भारी बोझ को जिन को उठाना कठिन है, बान्‍धकर उन्‍हें मनुष्‍यों के कन्‍धों पर रखते हैं; परन्‍तु आप उन्‍हें अपनी उंगली से भी सरकाना नहीं चाहते ।
\v 5  ”वे अपने सब काम लोगों को दिखाने के लिये करते हैं: वे अपने तावीजों को चौड़े करते, और अपने वस्‍त्रों की कोरें बढ़ाते हैं।
\v 6  ”भोज में मुख्‍य-मुख्‍य जगहें, और सभा में मुख्‍य-मुख्‍य आसन,
\v 7  और बाजारों में नमस्‍कार और मनुष्‍य में रब्‍बी कहलाना उन्‍हें भाता है।
\v 8  ”परन्‍तु तुम रब्‍बी न कहलाना, क्योंकि तुम्‍हारा एक ही गुरू है: और तुम सब भाई हो।
\v 9  ”और पृथ्‍वी पर किसी को अपना पिता न कहना, क्‍योंकि तुम्‍हारा एक ही पिता है, जो स्‍वर्ग में है।
\v 10  ”और स्‍वामी भी न कहलाना, क्योंकि तुम्‍हारा एक ही स्‍वामी है, अर्थात् मसीह।
\v 11  ”जो तुम में बड़ा हो, वह तुम्‍हारा सेवक बने।
\v 12  ”जो कोई अपने आप को बड़ा बनाएगा, वह छोटा किया जाएगा: और जो कोई अपने आप को छोटा बनाएगा, वह बड़ा किया जाएगा।
\v 13  ”हे कपटी शास्‍त्रियों और फरीसियों तुम पर हाय! तुम मनुष्‍यों के विरोध में स्‍वर्ग के राज्‍य का द्वार बन्‍द करते हो, न तो आप ही उसमें प्रवेश करते हो और न उसमें प्रवेश करनेवालों को प्रवेश करने देते हो।
\v 14  [“ हे कपटी शास्‍त्रियो और फरीसियो, तुम पर हाय! तुम विधवाओं के घरों को खा जाते हो, और दिखाने के लिए बड़ी देर तक प्रार्थना करते रहते हो: इसलिये तुम्‍हें अधिक दण्‍ड मिलेगा।]
\v 15  ”हे कपटी शास्‍त्रियों और फरीसियों तुम पर हाय! तुम एक जन को अपने मत में लाने के लिये सारे जल और थल में फिरते हो, और जब वह मत में आ जाता है, तो उसे अपने से दूना नारकीय बना देते हो।
\v 16  ”हे अन्‍धे अगुवों, तुम पर हाय, जो कहते हो कि यदि कोई मन्‍दिर की शपथ खाए तो कुछ नहीं, परन्‍तु यदि कोई मन्‍दिर के सोने की सौगन्‍ध खाए तो उससे बन्‍ध जाएगा।
\v 17  ” हे मूर्खो, और अन्‍धों, कौन बड़ा है, सोना या वह मन्‍दिर जिस से सोना पवित्र होता है?
\v 18  ”फिर कहते हो कि यदि कोई वेदी की शपथ खाए तो कुछ नहीं, परन्‍तु जो भेंट उस पर है, यदि कोई उसकी शपथ खाए तो बन्‍ध जाएगा।
\v 19  ” हे अन्‍धों, कौन बड़ा है, भेंट या वेदी: जिस से भेंट पवित्र होता है?
\v 20  ”इसलिये जो वेदी की शपथ खाता है, वह उसकी, और जो कुछ उस पर है, उसकी भी शपथ खाता है।
\v 21  ”और जो मन्‍दिर की शपथ खाता है, वह उसकी और उसमें रहनेवालों की भी शपथ खाता है।
\v 22  ”और जो स्‍वर्ग की शपथ खाता है, वह परमेश्‍वर के सिहांसन की और उस पर बैठनेवाले की भी शपथ खाता है।
\v 23  ”हे कपटी शास्‍त्रियों, और फरीसियों, तुम पर हाय! तुम पोदीने और सौंफ और जीरे का दसवाँ अंश देते हो, परन्‍तु तुम ने व्‍यवस्‍था की गम्‍भीर बातों अर्थात न्याय, और दया, और विश्वास को छोड़ दिया है; चाहिये था कि इन्‍हें भी करते रहते, और उन्‍हें भी न छोड़ते।
\v 24  ”हे अन्‍धे अगुवों, तुम मच्‍छर को तो छान डालते हो, परन्‍तु ऊँट को निगल जाते हो।
\v 25  ”हे कपटी शास्‍त्रियों, और फरीसियों, तुम पर हाय! तुम कटोरे और थाली को ऊपर ऊपर से तो माँजते हो परन्‍तु वे भीतर अन्‍धेर असंयम से भरे हुए हैं।
\v 26  ”हे अन्‍धे फरीसी, पहले कटोरे और थाली को भीतर से माँज कि वे बाहर से भी स्‍वच्‍छ हों।
\v 27  ”हे कपटी शास्‍त्रियों, और फरीसियों, तुम पर हाय! तुम चूना फिरी हुई कब्रो के समान हो जो ऊपर से तो सुन्‍दर दिखाई देती हैं, परन्‍तु भीतर मुर्दों की हड्डियों और सब प्रकार की मलिनता से भरी हैं।
\v 28  ”इसी रीति से तुम भी ऊपर से मनुष्‍यों को धर्मी दिखाई देते हो, परन्‍तु भीतर कपट और अधर्म से भरे हुए हो।
\v 29  ”हे कपटी शास्‍त्रियों, और फरीसियों, तुम पर हाय! तुम भविष्‍यद्वक्‍ताओं की कब्रें सँवारते और धर्मियों की कब्रें बनाते हो।
\v 30  और कहते हो, कि यदि हम अपने बापदादों के दिनों में होते तो भविष्‍यद्वक्‍ताओं की हत्‍या में उनके साझी न होते।
\v 31  ”इस से तो तुम अपने पर आप ही गवाही देते हो, कि तुम भविष्‍यद्वक्‍ताओं के घातकों की सन्‍तान हो।
\v 32  ”अतः तुम अपने बापदादों के पाप का घड़ा भर दो।
\v 33  ”हे साँपो, हे करैतों के बच्‍चो, तुम नरक के दण्‍ड से कैसे बचोगे?
\v 34  ”इसलिये देखो, मैं तुम्‍हारे पास भविष्‍यद्वक्‍ताओं और बुद्धिमानों और शास्‍त्रियों को भेजता हूँ; और तुम उन में से कुछ को मार डालोगे, और क्रूस पर चढ़ाओगे; और कुछ को अपनी आराधनालयों में कोड़े मारोगे, और एक नगर से दूसरे नगर में खदेड़ते फिरोगे।
\v 35  जिस से धर्मी हाबिल से लेकर बिरिक्‍याह के पुत्र जकरयाह तक, जिसे तुम ने मन्‍दिर और वेदी के बीच में मार डाला था, जितने धर्मियों का लोहू पृथ्‍वी पर बहाया गया है, वह सब तुम्‍हारे सिर पर पड़ेगा। “
\v 36  ”मैं तुम से सच कहता हूँ, ये सब बातें इस समय के लोगों पर आ पड़ेंगी।
\v 37  ”हे यरूशलेम, हे यरूशलेम! तू जो भविष्‍यद्वक्‍ताओं को मार डालता है, और जो तेरे पास भेजे गए, उन्‍हें पत्‍थरवाह करता है, कितनी ही बार मैंने चाहा कि जैसे मुर्गी अपने बच्‍चों को अपने पँखों के नीचे इकट्ठे करती है, वैसे ही मैं भी तेरे बालकों को इकट्ठे कर लूँ, परन्‍तु तुम ने न चाहा।
\v 38  ”देखो, तुम्‍हारा घर तुम्‍हारे लिये उजाड़ छोड़ा जाता है।
\v 39  ”क्‍योंकि मैं तुम से कहता हूँ, कि अब से जब तक तुम न कहोगे, कि धन्‍य है वह, जो प्रभु के नाम से आता है, तब तक तुम मुझे फिर कभी न देखोगे।”
\c  24
\v 1  जब यीशु मन्‍दिर से निकलकर जा रहा था, तो उसके चेले उसको मन्‍दिर की रचना दिखाने के लिये उस के पास आए।
\v 2  उसने उनसे कहा, “क्‍या तुम यह सब नहीं देखते? मैं तुम से सच कहता हूँ, यहाँ पत्‍थर पर पत्‍थर भी न छूटेगा, जो ढाया न जाएगा।”
\v 3  और जब वह जैतून पहाड़ पर बैठा था, तो चेलों ने अलग उसके पास आकर कहा, “हम से कह कि ये बातें कब होंगी? और तेरे आने का, और जगत के अन्‍त का क्‍या चिन्‍ह होगा?”
\v 4  यीशु ने उनको उत्तर दिया, “सावधान रहो! कोई तुम्‍हें न भरमाने पाए।
\v 5  ”क्‍योंकि बहुत से ऐसे होंगे जो मेरे नाम से आकर कहेंगे, ‘मैं मसीह हूँ’, और बहुतों को भरमाएँगे।
\v 6  ”तुम लड़ाइयों और लड़ाइयों की चर्चा सुनोगे; देखो घबरा न जाना क्‍योंकि इन का होना अवश्‍य है, परन्‍तु उस समय अन्‍त न होगा।
\v 7  ”क्‍योंकि जाति पर जाति, और राज्‍य पर राज्‍य चढ़ाई करेगा, और जगह-जगह अकाल पड़ेंगे, और भुईडोल होंगे।
\v 8  ”ये सब बातें पीड़ाओं का आरम्‍भ होंगी।
\v 9  ”तब वे क्‍लेश दिलाने के लिये तुम्‍हें पकड़वाएँगे, और तुम्‍हें मार डालेंगे और मेरे नाम के कारण सब जातियों के लोग तुम से बैर रखेंगे।
\v 10  ”तब बहुतेरे ठोकर खाएँगे, और एक दूसरे को पकड़वाएँगे और एक दूसरे से बैर रखेंगे।
\v 11  ”बहुत से झूठे भविष्‍यद्वक्‍ता उठ खड़े होंगे, और बहुतों को भरमाएँगे ।
\v 12  ”और अधर्म के बढ़ने से बहुतों का प्रेम ठण्‍डा हो जाएगा।
\v 13  ”परन्‍तु जो अन्‍त तक धीरज धरे रहेगा, उसी का उद्धार होगा।
\v 14  ”और राज्‍य का यह सुसमाचार सारे जगत में प्रचार किया जाएगा, कि सब जातियों पर गवाही हो, तब अन्‍त आ जाएगा।
\v 15  ”इसलिए जब तुम उस उजाड़नेवाली घृणित वस्‍तु को जिसकी चर्चा दानिय्‍येल भविष्‍यद्वक्‍ता के द्वारा हुई थी, पवित्र स्‍थान में खड़ी हुई देखो, (जो पढ़े, वह समझे )।
\v 16  तब जो यहूदिया में हों वे पहाड़ों पर भाग जाएँ।
\v 17  ”जो छत पर हो, वह अपने घर में से सामान लेने को न उतरे।
\v 18  ”और जो खेत में हो, वह अपना कपड़ा लेने को पीछे न लौटे।
\v 19  ”उन दिनों में जो गर्भवती और दूध पिलाती होंगी, उनके लिये हाय, हाय।
\v 20  ”और प्रार्थना करो; कि तुम्‍हें जाड़े में या सब्‍त के दिन भागना न पड़े।
\v 21  ”क्‍योंकि उस समय ऐसा भारी क्‍लेश होगा, जैसा जगत के आरम्‍भ से न अब तक हुआ, और न कभी होगा।
\v 22  ”और यदि वे दिन घटाए न जाते, तो कोई प्राणी न बचता; परन्‍तु चुने हुओं के कारण वे दिन घटाए जाएँगे।
\v 23  ”उस समय यदि कोई तुम से कहे, कि देखो, मसीह यहाँ हैं! या वहाँ है! तो प्रतीति न करना।
\v 24  ”क्‍योंकि झूठे मसीह और झूठे भविष्‍यद्वक्‍ता उठ खड़े होंगे, और बड़े चिन्‍ह और अद्भुत काम दिखाएँगे, कि यदि हो सके तो चुने हुओं को भी भरमा दें।
\v 25  ”देखो, मैं ने पहले से तुम से यह सब कुछ कह दिया है।
\v 26  ”इसलिये यदि वे तुम से कहें, ‘देखो, वह जंगल में है’, तो बाहर न निकल जाना; ‘देखो, वह कोठरियों में हैं’, तो प्रतीति न करना।
\v 27  ”क्‍योंकि जैसे बिजली पूर्व से निकलकर पश्‍चिम तक चमकती जाती है, वैसा ही मनुष्‍य के पुत्र का भी आना होगा।
\v 28  ”जहाँ लोथ हो, वहीं गिद्ध इकट्ठे होंगे।
\v 29  ”उन दिनों के क्‍लेश के बाद तुरन्‍त सूर्य अंधियारा हो जाएगा, और चान्‍द का प्रकाश जाता रहेगा, और तारे आकाश से गिर पड़ेंगे और आकाश की शक्तियाँ हिलाई जाएँगी।
\v 30  ”तब मनुष्‍य के पुत्र का चिन्‍ह आकाश में दिखाई देगा, और तब पृथ्‍वी के सब कुलों के लोग छाती पीटेंगे; और मनुष्‍य के पुत्र को बड़ी सामर्थ्य और ऐश्‍वर्य के साथ आकाश के बादलों पर आते देखेंगे।
\v 31  ”और वह तुरही के बड़े शब्‍द के साथ, अपने दूतों को भेजेगा, और वे आकाश के इस छोर से उस छोर तक, चारों दिशा से उसके चुने हुओं को इकट्ठे करेंगे।
\v 32  ”अंजीर के पेड़ से यह दृष्‍टान्‍त सीखो: जब उसकी डाली कोमल हो जाती और पत्ते निकलने लगते हैं, तो तुम जान लेते हो, कि ग्रीष्‍म काल निकट है।
\v 33  इसी रीति से जब तुम इन सब बातों को देखो, तो जान लो, कि वह निकट है, वरन् द्वार पर है।
\v 34  ”मैं तुम से सच कहता हूँ, कि जब तब ये सब बातें पूरी न हो लें, तब तक इस पीढ़ी का अंत नहीं होगा।
\v 35  ”आकाश और पृथ्‍वी टल जाएँगे, परन्‍तु मेरी बातें कभी न टलेंगी।
\v 36  ”उस दिन और उस घड़ी के विषय में कोई नहीं जानता, न स्‍वर्ग के दूत, और न पुत्र, परन्‍तु केवल पिता।
\v 37  ”जैसे नूह के दिन थे, वैसा ही मनुष्‍य के पुत्र का आना भी होगा।
\v 38  ”क्‍योंकि जैसे जल-प्रलय से पहले के दिनों में, जिस दिन तक कि नूह जहाज पर न चढ़ा, उस दिन तक लोग खाते-पीते थे, और उन में ब्‍याह शादी होती थी।
\v 39  और जब तक जल-प्रलय आकर उन सब को बहा न ले गया, तब तक उनको कुछ भी मालूम न पड़ा; वैसे ही मनुष्‍य के पुत्र का आना भी होगा।
\v 40  ”उस समय दो जन खेत में होंगे, एक ले लिया जाएगा और दूसरा छोड़ दिया जाएगा।
\v 41  ”दो स्‍त्रियाँ चक्‍की पीसती रहेंगी, एक ले ली जाएगी, और दूसरी छोड़ दी जाएगी।
\v 42  ”इसलिये जागते रहो, क्‍योंकि तुम नहीं जानते कि तुम्‍हारा प्रभु किस दिन आएगा।
\v 43  ”परन्‍तु यह जान लो कि यदि घर का स्‍वामी जानता होता कि चोर किस पहर आएगा, तो जागता रहता; और अपने घर में सेंध लगने न देता।
\v 44  ”इसलिये तुम भी तैयार रहो, क्‍योंकि जिस घड़ी के विषय में तुम सोचते भी नहीं हो, उसी घड़ी मनुष्‍य का पुत्र आ जाएगा।
\v 45  ”अतः वह विश्‍वासयोग्‍य और बुद्धिमान दास कौन है, जिसे स्‍वामी ने अपने नौकर-चाकरों पर सरदार ठहराया, कि समय पर उन्‍हें भोजन दे?
\v 46  ”धन्‍य है, वह दास, जिसे उसका स्‍वामी आकर ऐसा की करते पाए।
\v 47  ”मैं तुम से सच कहता हूँ; वह उसे अपनी सारी संपत्ति पर अधिकारी ठहराएगा।
\v 48  ”परन्‍तु यदि वह दुष्‍ट दास सोचने लगे, कि मेरे स्‍वामी के आने में देर है।
\v 49  और अपने साथी दासों को पीटने लगे, और पियक्‍कड़ों के साथ खाए-पीए।
\v 50  तो उस दास का स्‍वामी ऐसे दिन आएगा, जब वह उसकी बाट न जोहता हो, और ऐसी घड़ी कि वह न जानता हो,
\v 51  और उसे भारी ताड़ना देकर, उसका भाग कपटियों के साथ ठहराएगा: वहाँ रोना और दाँत पीसना होगा।
\c  25
\v 1  ”तब स्‍वर्ग का राज्‍य उन दस कुँवारियों के समान होगा जो अपनी मशालें लेकर दूल्‍हे से भेंट करने को निकलीं।
\v 2  ”उन में पाँच मूर्ख और पाँच समझदार थीं।
\v 3  ”मूर्खों ने अपनी मशालें तो लीं, परन्‍तु अपने साथ तेल नहीं लिया।
\v 4  ”परन्‍तु समझदारों ने अपनी मशालों के साथ अपनी कुप्‍पियों में तेल भी भर लिया।
\v 5  ”जब दुल्‍हे के आने में देर हुई, तो वे सब ऊँघने लगीं, और सो गई।
\v 6  ”आधी रात को धूम मची, कि देखो, दूल्‍हा आ रहा है, उससे भेंट करने के लिये चलो।
\v 7  ”तब वे सब कुँवारियाँ उठकर अपनी मशालें ठीक करने लगीं।
\v 8  ”और मूर्खों ने समझदारों से कहा, ‘अपने तेल में से कुछ हमें भी दो, क्‍योंकि हमारी मशालें बुझी जाती हैं।’
\v 9  ”परन्‍तु समझदारों ने उत्तर दिया कि कदाचित हमारे और तुम्‍हारे लिये पूरा न हो; भला तो यह है, कि तुम बेचनेवालों के पास जाकर अपने लिये मोल ले लो।
\v 10  ”जब वे मोल लेने को जा रही थीं, तो दूल्‍हा आ पहुँचा, और जो तैयार थीं, वे उसके साथ ब्‍याह के घर में चलीं गई और द्वार बन्‍द किया गया।
\v 11  ”इसके बाद वे दूसरी कुँवारियाँ भी आकर कहने लगीं, ‘हे स्‍वामी, हे स्‍वामी, हमारे लिये द्वार खोल दे।’
\v 12  ”उसने उत्तर दिया, कि मैं तुम से सच कहता हूँ, मैं तुम्‍हें नहीं जानता।
\v 13  ”इसलिये जागते रहो, क्‍योंकि तुम न उस दिन को जानते हो, न उस घड़ी को।
\v 14  ”क्‍योंकि यह उस मनुष्‍य की सी दशा है जिसने परदेश को जाते समय अपने दासों को बुलाकर अपनी संपत्ति उनको सौंप दी।
\v 15  ”उसने एक को पाँच तोड़, दूसरे को दो, और तीसरे को एक; अर्थात् हर एक को उसकी सामर्थ्य के अनुसार दिया, और तब परदेश चला गया।
\v 16  ”तब, जिस को पाँच तोड़े मिले थे, उसने तुरन्‍त जाकर उनसे लेन-देन किया, और पाँच तोड़े और कमाए।
\v 17  ”इसी रीति से जिस को दो मिले थे, उसने भी दो और कमाए।
\v 18  ”परन्‍तु जिस को एक मिला था, उसने जाकर मिट्टी खोदी, और अपने स्‍वामी के रूपये छिपा दिए।
\v 19  ”बहुत दिनों के बाद उन दासों का स्‍वामी आकर उनसे लेखा लेने लगा।
\v 20  ”जिस को पाँच तोड़े मिले थे, उसने पाँच तोड़े और लाकर कहा, ‘हे स्‍वामी, तू ने मुझे पाँच तोड़े सौंपे थे, देख मैं ने पाँच तोड़े और कमाए हैं।’
\v 21  ”उसके स्‍वामी ने उससे कहा, ‘धन्‍य हे अच्‍छे और विश्‍वासयोग्‍य दास, तू थोड़े में विश्‍वासयोग्‍य रहा; मैं तुझे बहुत वस्‍तुओं का अधिकारी बनाऊँगा। अपने स्‍वामी के आनन्‍द में सहभागी हो।’
\v 22  ”और जिस को दो तोड़े मिले थे, उसने भी आकर कहा, ‘हे स्‍वामी तू ने मुझे दो तोड़े सौंपें थे, देख, मैं ने दो तोड़े और कमाए।’
\v 23  ”उसके स्‍वामी ने उससे कहा, ‘धन्‍य हे अच्‍छे और विश्‍वासयोग्‍य दास, तू थोड़े में विश्‍वासयोग्‍य रहा, मैं तुझे बहुत वस्‍तुओं का अधिकारी बनाऊँगा अपने स्‍वामी के आनन्‍द में सहभागी हो।’
\v 24  ”तब जिसको एक तोड़ा मिला था, उसने आकर कहा, ‘हे स्‍वामी, मैं तुझे जानता था, कि तू कठोर मनुष्‍य है: तू जहाँ कहीं नहीं बोता वहाँ काटता है, और जहाँ नहीं छींटता वहाँ से बटोरता है।’
\v 25  इसलिए मैं डर गया और जाकर तेरा तोड़ा मिट्टी में छिपा दिया; देख, ‘जो तेरा है, वह यह है।’
\v 26  ”उसके स्‍वामी ने उसे उत्तर दिया, कि हे दुष्‍ट और आलसी दास; जब यह तू जानता था, कि जहाँ मैं ने नहीं बोया वहाँ से काटता हूँ; और जहाँ मैं ने नहीं छींटा वहाँ से बटोरता हूँ।
\v 27  तो तुझे चाहिए था, कि मेरा रूपया सर्राफों को दे देता, तब मैं आकर अपना धन ब्‍याज समेत ले लेता।
\v 28  इसलिये वह तोड़ा उससे ले लो, और जिसके पास दस तोड़े हैं, उसको दे दो।
\v 29  ”क्‍योंकि जिस किसी के पास है, उसे और दिया जाएगा; और उसके पास बहुत हो जाएगा: परन्‍तु जिसके पास नहीं है, उससे वह भी जो उसके पास है, ले लिया जाएगा।
\v 30  ”और इस निकम्‍मे दास को बाहर के अन्‍धेरे में डाल दो, जहाँ रोना और दाँत पीसना होगा।
\v 31  ”जब मनुष्‍य का पुत्र अपनी महिमा में आएगा, और सब स्‍वर्ग दूत उसके साथ आएँगे तो वह अपनी महिमा के सिहांसन पर विराजमान होगा।
\v 32  ”और सब जातियाँ उसके सामने इकट्ठी की जाएँगी; और जैसा चरवाहा भेड़ों को बकरियों से अलग कर देता है, वैसा ही वह उन्‍हें एक दूसरे से अलग करेगा।
\v 33  और वह भेड़ों को अपनी दाहिनी ओर और बकरियों को बाई ओर खड़ी करेगा।
\v 34  ”तब राजा अपनी दाहिनी ओर वालों से कहेगा, ‘हे मेरे पिता के धन्‍य लोगों, आओ, उस राज्‍य के अधिकारी हो जाओ, जो जगत के आदि से तुम्‍हारे लिये तैयार किया हुआ है।
\v 35  ‘क्योंकि मै भूखा था, और तुम ने मुझे खाने को दिया; मैं प्यासा था, और तुम ने मुझे पानी पिलाया, मैं परदेशी था, तुम ने मुझे अपने घर में ठहराया;
\v 36  मैं नंगा था, तुम ने मुझे कपड़े पहनाए; मैं बीमार था, तुम ने मेरी सुधि ली, मैं बन्‍दीगृह में था, तुम मुझसे मिलने आए।’
\v 37  ”तब धर्मी उसको उत्तर देंगे कि हे प्रभु, हम ने कब तुझे भूखा देखा और खिलाया? या प्यासा देखा, और पानी पिलाया?
\v 38  ‘हम ने कब तुझे परदेशी देखा और अपने घर में ठहराया या नंगा देखा, और कपड़े पहनाए?
\v 39  ‘हम ने कब तुझे बीमार या बन्‍दीगृह में देखा और तुझ से मिलने आए?’
\v 40  ”तब राजा उन्‍हें उत्तर देगा, ‘मैं तुम से सच कहता हूँ, कि तुम ने जो मेरे इन छोटे से छोटे भाइयों में से किसी एक के साथ किया, वह मेरे ही साथ किया।’
\v 41  ”तब वह बाईं ओर वालों से कहेगा, ‘हे स्रापित लोगो, मेरे सामने से उस अनन्‍त आग में चले जाओ, जो शैतान और उसके दूतों के लिये तैयार की गई है।
\v 42  क्‍योंकि मैं भूखा था, और तुम ने मुझे खाने को नहीं दिया, मैं प्यासा था, और तुमने मुझे पानी नहीं पिलाया;
\v 43  मैं परदेशी था, और तुम ने मुझे अपने घर में नहीं ठहराया; मैं नंगा था, और तुम ने मुझे कपड़े नहीं पहनाए; बीमार और बन्‍दीगृह में था, और तुमने मेरी सुधि न ली।’
\v 44  ”तब वे उत्तर देंगे, कि हे प्रभु, हम ने तुझे कब भूखा, या प्यासा, या परदेशी, या नंगा, या बीमार, या बन्‍दीगृह में देखा, और तेरी सेवा टहल न की?
\v 45  ”तब वह उन्‍हें उत्तर देगा, ‘मैं तुम से सच कहता हूँ कि तुम ने जो इन छोटे से छोटों में से किसी एक के साथ नहीं किया, वह मेरे साथ भी नहीं किया।’
\v 46  ”और यह अनन्‍त दण्‍ड भोगेंगे परन्‍तु धर्मी अनन्‍त जीवन में प्रवेश करेंगे।”
\c  26
\v 1  जब यीशु ये सब बातें कह चुका, तो अपने चेलों से कहने लगा।
\v 2  ”तुम जानते हो, कि दो दिन के बाद फसह का पर्व होगा; और मनुष्‍य का पुत्र क्रूस पर चढ़ाए जाने के लिये पकड़वाया जाएगा।”
\v 3  तब महायाजक और प्रजा के पुरनिए काइफा नाम महायाजक के आँगन में इकट्ठे हुए।
\v 4  और आपस में विचार करने लगे कि यीशु को छल से पकड़कर मार डालें।
\v 5  परन्‍तु वे कहते थे, कि पर्व के समय नहीं; कहीं ऐसा न हो कि लोगों में बलवा मच जाए।
\v 6  जब यीशु बैतनिय्‍याह में शमौन कोढ़ी के घर में था।
\v 7  तो एक स्‍त्री संगमरमर के पात्र में बहुमूल्य इत्र लेकर उसके पास आई, और जब वह भोजन करने बैठा था, तो उसके सिर पर उण्‍डेल दिया।
\v 8  यह देखकर, उसके चेले रिसयाए और कहने लगे, ‘इसका क्‍यों सत्‍यनाश किया गया?
\v 9  यह तो अच्‍छे दाम पर बेचकर कंगालों को बाँटा जा सकता था।’
\v 10  यह जानकर यीशु ने उनसे कहा, “स्‍त्री को क्‍यों सताते हो? उसने मेरे साथ भलाई की है।
\v 11  ”कंगाल तुम्‍हारे साथ सदा रहते हैं, परन्‍तु मैं तुम्‍हारे साथ सदैव न रहूँगा।
\v 12  ”उसने मेरी देह पर जो यह इत्र उण्‍डेला है, वह मेरे गाड़े जाने के लिये किया है।
\v 13  ”मैं तुम से सच कहता हूँ, कि सारे जगत में जहाँ कहीं यह सुसमाचार प्रचार किया जाएगा, वहाँ उसके इस काम का वर्णन भी उसके स्‍मरण में किया जाएगा।”
\v 14  तब यहूदा इस्‍करियोती ने, बारह चेलों में से एक था, महायाजकों के पास जाकर कहा,
\v 15  ”यदि मैं उसे तुम्‍हारे हाथ पकड़वा दूँ, तो मुझे क्‍या दोगे?” उन्होंने उसे तीस चाँदी के सिक्‍के तौलकर दे दिए।
\v 16  और वह उसी समय से उसे पकड़वाने का अवसर ढूँढने लगा।
\v 17  अखमीरी रोटी के पर्ब्ब के पहले दिन, चेले यीशु के पास आकर पूछने लगे, “तू कहाँ चाहता है कि हम तेरे लिये फसह खाने की तैयारी करें?”
\v 18  उसने कहा, “नगर में फलाने के पास जाकर उससे कहो, कि गुरू कहता है, कि मेरा समय निकट है, मैं अपने चेलों के साथ तेरे यहाँ पर्व मनाऊँगा।”
\v 19  अतः चेलों ने यीशु की आज्ञा मानी, और फसह तैयार किया।
\v 20  जब साँझ हुई, तो वह बारहों के साथ भोजन करने के लिये बैठा।
\v 21  जब वे खा रहे थे, तो उसने कहा, “मैं तुम से सच कहता हूँ, कि तुम में से एक मुझे पकड़वाएगा।”
\v 22  इस पर वे बहुत उदास हुए, और हर एक उससे पूछने लगा, “हे गुरू, क्‍या वह मैं हूँ?”
\v 23  उसने उत्तर दिया, “जिसने मेरे साथ थाली में हाथ डाला है, वही मुझे पकड़वाएगा।
\v 24  ”मनुष्‍य का पुत्र तो जैसा उसके विषय में लिखा है, जाता ही है; परन्‍तु उस मनुष्‍य के लिये शोक है जिसके द्वारा मनुष्‍य का पुत्र पकड़वाया जाता है: यदि उस मनुष्‍य का जन्‍म न होता, तो उसके लिये भला होता।”
\v 25  तब उसके पकड़वाने वाले यहूदा ने कहा, “हे रब्‍बी, क्‍या वह मैं हूँ?” उसने उससे कहा, “तू कह चुका।”
\v 26  जब वे खा रहे थे, तो यीशु ने रोटी ली, और आशीष माँगकर तोड़ी, और चेलों को देकर कहा, “लो, खाओ; यह मेरी देह है।”
\v 27  फिर उसने कटोरा लेकर धन्‍यवाद किया, और उन्‍हें देकर कहा, “तुम सब इस में से पीओ,
\v 28  क्‍योंकि यह वाचा का मेरा वह लोहू है, जो बहुतों के लिये पापों की क्षमा के निमित्त बहाया जाता है।
\v 29  ”मैं तुम से कहता हूँ, कि दाख का यह रस उस दिन तक कभी न पीऊँगा, जब तक तुम्‍हारे साथ अपने पिता के राज्‍य में नया न पीऊँ।”
\v 30  फिर वे भजन गाकर जैतून पहाड़ पर गए।
\v 31  तब यीशु ने उनसे कहा, “तुम सब आज ही रात को मेरे विषय में ठोकर खाओगे; क्‍योंकि लिखा है “मैं चरवाहे को मारूँगा; और झुण्‍ड की भेड़ें तितर-बितर हो जाएँगी।”
\v 32  ”परन्‍तु मैं अपने जी उठने के बाद तुम से पहले गलील को जाऊँगा।”
\v 33  इस पर पतरस ने उससे कहा, “यदि सब तेरे विषय में ठोकर खाएँ तो खाएँ, परन्‍तु मैं कभी भी ठोकर न खाऊँगा।”
\v 34  यीशु ने उससे कहा, “मैं तुम से सच कहता हूँ, कि आज ही रात को मुर्ग के बाँग देने से पहले, तू तीन बार मुझ से मुकर जाएगा।”
\v 35  पतरस ने उससे कहा, “यदि मुझे तेरे साथ मरना भी हो, तौभी, मैं तुझ से कभी न मुकरूँगा।” और ऐसा ही सब चेलों ने भी कहा।
\v 36  तब यीशु ने अपने चेलों के साथ गतसमनी नामक एक स्‍थान में आया और अपने चेलों से कहने लगा “यहीं बैठे रहना, जब तक कि मैं वहाँ जाकर प्रार्थना करूँ।”
\v 37  और वह पतरस और जब्‍दी के दोनों पुत्रों को साथ ले गया, और उदास और व्‍याकुल होने लगा।
\v 38  तब उसने उनसे कहा, “मेरा जी बहुत उदास है, यहाँ तक कि मेरे प्राण निकला चाहते: तुम यहीं ठहरो, और मेरे साथ जागते रहो।”
\v 39  फिर वह थोड़ा और आगे बढ़कर मुँह के बल गिरा, और यह प्रार्थना करने लगा, “हे मेरे पिता, यदि हो सके, तो यह कटोरा मुझ से टल जाए, तौभी जैसा मैं चाहता हूँ वैसा नहीं, परन्‍तु जैसा तू चाहता है वैसा ही हो।”
\v 40  फिर चेलों के पास आकर उन्‍हें सोते पाया, और पतरस से कहा, “क्‍या तुम मेरे साथ एक घड़ी भी न जाग सके?
\v 41  ”जागते रहो, और प्रार्थना करते रहो, कि तुम परीक्षा में न पड़ो! आत्‍मा तो तैयार है, परन्‍तु शरीर दुर्बल है।”
\v 42  फिर उसने दूसरी बार जाकर यह प्रार्थना की, “हे मेरे पिता, यदि यह मेरे पीए बिना नहीं हट सकता तो तेरी इच्‍छा पूरी हो।”
\v 43  तब उसने आकर उन्‍हें फिर सोते पाया, क्‍योंकि उनकी आँखें नींद से भरी थीं।
\v 44  और उन्‍हें छोड़कर फिर चला गया, और वही बात फिर कहकर, तीसरी बार प्रार्थना की।
\v 45  तब उसने चेलों के पास आकर उनसे कहा, “अब सोते रहो, और विश्राम करो: देखो, घड़ी आ पहुँची है, और मनुष्‍य का पुत्र पापियों के हाथ पकड़वाया जाता है।
\v 46  ”उठो, चलें; देखो, मेरा पकड़वाने वाला निकट आ पहुँचा है।”
\v 47  वह यह कह ही रहा था, कि देखो यहूदा जो बारहों में से एक था, आया, और उसके साथ महायाजकों और लोगों के पुरनियों की ओर से बड़ी भीड़, तलवारें और लाठियाँ लिए हुए आई।
\v 48  उसके पकड़वाने वाले ने उन्‍हें यह पता दिया था कि जिसको मैं चूम लूँ वही है; उसे पकड़ लेना।
\v 49  और तुरन्‍त यीशु के पास आकर कहा, “हे रब्‍बी, नमस्‍कार!” और उसको बहुत चूमा।
\v 50  यीशु ने उससे कहा, “हे मित्र, जिस काम के लिये तू आया है, उसे कर ले।” तब उन्होंने पास आकर यीशु पर हाथ डाले और उसे पकड़ लिया।
\v 51  और देखो, यीशु के साथियों में से एक ने हाथ बढ़ाकर अपनी तलवार खींच ली और महायाजक के दास पर चलाकर उसका कान उड़ा दिया।
\v 52  तब यीशु ने उससे कहा, “अपनी तलवार म्यान में रख ले क्‍योंकि जो तलवार चलाते हैं, वे सब तलवार से नाश किए जाएँगे।
\v 53  ”क्‍या तू नहीं समझता, कि मैं अपने पिता से विनती कर सकता हूँ, और वह स्‍वर्गदूतों की बारह पलटन से अधिक मेरे पास अभी उपस्‍थित कर देगा?
\v 54  ”परन्‍तु पवित्र शास्‍त्र की वे बातें कि ऐसा ही होना अवश्‍य है, कैसे पूरी होंगी?”
\v 55  उसी घड़ी यीशु ने भीड़ से कहा, “क्‍या तुम तलवारें और लाठियाँ लेकर मुझे डाकू के समान पकड़ने के लिये निकले हो? मैं हर दिन मन्‍दिर में बैठकर उपदेश दिया करता था, और तुम ने मुझे नहीं पकड़ा।
\v 56  ”परन्‍तु यह सब इसलिये हुआ है, कि भविष्‍यद्वक्‍ताओं के वचन पूरे हों।” तब सब चेलें उसे छोड़कर भाग गए।
\v 57  और यीशु के पकड़ने वाले उसको काइफा नामक महायाजक के पास ले गए, जहाँ शास्‍त्री और पुरनिए इकट्ठे हुए थे।
\v 58  और पतरस दूर से उसके पीछे-पीछे महायाजक के आँगन तक गया, और भीतर जाकर अन्‍त देखने को प्‍यादों के साथ बैठ गया।
\v 59  महायाजक और सारी महासभा यीशु को मार डालने के लिये उसके विरोध में झूठी गवाही की खोज में थे।
\v 60  परन्‍तु बहुत से झूठे गवाहों के आने पर भी न पाई। अंत में दो जन आये,
\v 61  और कहा, “इसने कहा कि मैं परमेश्‍वर के मन्‍दिर को ढा सकता हूँ और उसे तीन दिन में बना सकता हूँ।”
\v 62  तब महायाजक ने खड़े होकर उससे कहा, “क्‍या तू कोई उत्तर नहीं देता? ये लोग तेरे विरोध में क्‍या गवाही देते हैं?”
\v 63  परन्‍तु यीशु चुप रहा। तब महायाजक ने उससे कहा “मैं तुझे जीवते परमेश्‍वर की शपथ देता हूँ, कि यदि तू परमेश्‍वर का पुत्र मसीह है, तो हम से कह दे।”
\v 64  यीशु ने उससे कहा, “तू ने आप ही कह दिया; वरन् मैं तुम से यह भी कहता हूँ, कि अब से तुम मनुष्‍य के पुत्र को सर्वशक्तिमान की दाहिनी ओर बैठे, और आकाश के बादलों पर आते देखोगे।”
\v 65  तब महायाजक ने अपने वस्‍त्र फाड़कर कहा, “इसने परमेश्‍वर की निन्‍दा की है, अब हमें गवाहों का क्‍या प्रयोजन? देखो, तुम ने अभी यह निन्‍दा सुनी है!
\v 66  तुम क्‍या समझते हो?” उन्होंने उत्तर दिया, “यह वध होने के योग्‍य है।”
\v 67  तब उन्होंने उस के मुँह पर थूका और उसे घूँसे मारे, दूसरों ने थप्पड़ मार के कहा,
\v 68  ”हे मसीह, हमसे भविष्‍यद्वाणी करके कह कि किस ने तुझे मारा?”
\v 69  पतरस बाहर आँगन में बैठा हुआ था कि एक दासी उसके पास आकर कहा, “तू भी यीशु गलीली के साथ था।”
\v 70  उसने सब के सामने यह कह कर इन्‍कार किया और कहा, “मैं नहीं जानता तू क्‍या कह रही है।”
\v 71  जब वह बाहर डेवढ़ी में चला गया, तो दूसरी दासी ने उसे देखकर उनसे जो वहाँ थे कहा, “यह भी तो यीशु नासरी के साथ था।”
\v 72  उसने शपथ खाकर फिर इन्‍कार किया, “मैं उस मनुष्‍य को नहीं जानता।”
\v 73  थोड़ी देर के बाद, जो वहाँ खड़े थे, उन्होंने पतरस के पास आकर उससे कहा, “सचमुच तू भी उन में से एक है; क्‍योंकि तेरी बोली तेरा भेद खोल देती है।”
\v 74  तब वह धिक्‍कार देने और शपथ खाने लगा, “मैं उस मनुष्‍य को नहीं जानता।” और तुरन्‍त मुर्ग ने बाँग दी।
\v 75  तब पतरस को यीशु की कही हुई बात स्‍मरण आई, “मुर्ग के बाँग देने से पहले तू तीन बार मेरा इन्‍कार करेगा।” और वह बाहर जाकर फूट-फूट कर रोने लगा।
\c  27
\v 1  जब भोर हुई, तो सब महायाजकों और लोगों के पुरनियों ने यीशु के मार डालने की सम्‍मति की।
\v 2  और उन्होंने उसे बान्‍धा और ले जाकर पीलातुस हाकिम के हाथ में सौंप दिया।
\v 3  जब उसके पकड़वाने वाले यहूदा ने देखा कि वह दोषी ठहराया गया है तो वह पछताया और वे तीस चाँदी के सिक्‍के महायाजकों और पुरनियों के पास फेर लाया।
\v 4  और कहा, “मैं ने निर्दोषी को घात के लिये पकड़वा कर पाप किया है?” उन्होंने कहा, “हमें क्‍या? तू ही जान।”
\v 5  तब वह उन सिक्‍कों को मन्‍दिर में फेंककर चला गया, और जाकर अपने आप को फाँसी दी।
\v 6  महायाजकों ने उन सिक्‍कों को लेकर कहा, “इन्‍हें, भण्‍डार में रखना उचित नहीं, क्‍योंकि यह लोहू का दाम है।”
\v 7  अतः उन्होंने सम्‍मति करके उन सिक्‍कों से परदेशियों के गाड़ने के लिये कुम्‍हार का खेत मोल ले लिया।
\v 8  इस कारण वह खेत आज तक लोहू का खेत कहलाता है।
\v 9  तब जो वचन यिर्मयाह भविष्‍यद्वक्‍ता के द्वारा कहा गया था वह पूरा हुआ: “उन्होंने वे तीस सिक्‍के अर्थात् उस ठहराए हुए मूल्‍य को (जिसे इस्राएल की सन्‍तान में से कितनों ने ठहराया था) ले लिए।
\v 10  और जैसे प्रभु ने मुझे आज्ञा दी थी वैसे ही उन्‍हें कुम्‍हार के खेत के मूल्‍य में दे दिया।”
\v 11  जब यीशु हाकिम के सामने खड़ा था, तो हाकिम ने उससे पूछा, “क्‍या तू यहूदियों का राजा है?” यीशु ने उससे कहा, “तू आप ही कह रहा है।”
\v 12  जब महायाजक और पुरनिए उस पर दोष लगा रहे थे, तो उसने कुछ उत्तर नहीं दिया।
\v 13  इस पर पीलातुस ने उससे कहा, “क्‍या तू नहीं सुनता, कि ये तेरे विरोध में कितनी गवाहियाँ दे रहे हैं?”
\v 14  परन्‍तु उसने उसको एक बात का भी उत्तर नहीं दिया, यहाँ तक कि हाकिम को बड़ा आश्‍चर्य हुआ।
\v 15  और हाकिम की यह रीति थी, कि उस पर्ब्ब में लोगों के लिये किसी एक बन्दी को जिसे वे चाहते थे, छोड़ देता था।
\v 16  उस समय बरअब्‍बा नामक उन्‍हीं में का, एक नामी बन्धुआ था।
\v 17  अतः जब वे इकट्ठे हुए, तो पीलातुस ने उनसे कहा, “तुम किसको चाहते हो, कि मैं तुम्‍हारे लिये छोड़ दूँ? बरअब्‍बा को, या यीशु को जो मसीह कहलाता है?”
\v 18  क्‍योंकि वह जानता था कि उन्होंने उसे डाह से पकड़वाया है।
\v 19  जब वह न्‍याय की गद्दी पर बैठा हुआ था तो उसकी पत्‍नी ने उसे कहला भेजा, “तू उस धर्मी के मामले में हाथ न डालना; क्‍योंकि मैं ने आज स्‍वप्‍न में उसके कारण बहुत दु:ख उठाया है।”
\v 20  महायाजकों और पुरनियों ने लोगों को उभारा, कि वे बरअब्‍बा को माँग ले, और यीशु को नाश कराएँ।
\v 21  हाकिम ने उनसे पूछा, “इन दोनों में से किस को चाहते हो, कि तुम्‍हारे लिये छोड़ दूँ?” उन्होंने कहा, “बरअब्‍बा को।”
\v 22  पीलातुस ने उनसे पूछा, “फिर यीशु को जो मसीह कहलाता है, क्‍या करूँ?” सब ने उससे कहा, “वह क्रूस पर चढ़ाया जाए।”
\v 23  हाकिम ने कहा, “क्‍यों उसने क्‍या बुराई की है?” परन्‍तु वे और भी चिल्‍ला-चिल्‍लाकर कहने लगे, “वह क्रूस पर चढ़ाया जाए।”
\v 24  जब पीलातुस ने देखा, कि कुछ बन नहीं पड़ता परन्‍तु इस के विपरीत हुल्‍लड़ होता जाता है, तो उसने पानी लेकर भीड़ के सामने अपने हाथ धोए, और कहा, “मैं इस धर्मी के लोहू से निर्दोष हूँ; तुम ही जानो।”
\v 25  सब लोगों ने उत्तर दिया, “इस का लोहू हम पर और हमारी सन्‍तान पर हो!”
\v 26  इस पर उसने बरअब्‍बा को उनके लिये छोड़ दिया, और यीशु को कोड़े लगवाकर सौंप दिया, कि क्रूस पर चढ़ाया जाए।
\v 27  तब हाकिम के सिपाहियों ने यीशु को किले में ले जाकर सारी पलटन उसके चारों ओर इकट्ठी की।
\v 28  और उसके कपड़े उतारकर उसे किरमिजी बागा पहिनाया।
\v 29  और काँटों का मुकुट गूँथकर उसके सिर पर रखा; और उसके दाहिने हाथ में सरकण्‍डा दिया और उसक े आगे घुटने टेककर उसे ठट्ठे में उड़ाने लगे, “हे यहूदियों के राजा नमस्‍कार!”
\v 30  और उस पर थूका; और वही सरकण्‍डा लेकर उसके सिर पर मारने लगे।
\v 31  जब वे उसका ठट्ठा कर चुके, तो वह बागा उस पर से उतारकर फिर उसी के कपड़े उसे पहनाए, और क्र  ूस पर चढ़ाने के लिये ले चले।
\v 32  बाहर जाते हुए उन्‍हें शमौन नामक एक कुरेनी मनुष्‍य मिला, उन्‍होंने उसे बेगार में पकड़ा कि उसका क्रूस उठा ले चले।
\v 33  और उस स्‍थान पर जो गुलगुता नाम की जगह अर्थात् खोपड़ी का स्‍थान कहलाता है पहुँचकर।
\v 34  उन्होंने पित्त मिलाया हुआ दाखरस उसे पीने को दिया, परन्‍तु उसने चखकर पीना न चाहा।
\v 35  तब उन्होंने उसे क्रूस पर चढ़ाया; और चिट्ठियाँ डालकर उसके कपड़े बाँट लिए।
\v 36  और वहाँ बैठकर उसका पहरा देने लगे।
\v 37  और उसका दोषपत्र, उसके सिर के ऊपर लगाया, कि “यह यहूदियों का राजा यीशु है।”
\v 38  तब उसके साथ दो डाकू एक दाहिने और एक बाएँ क्रूसों पर चढ़ाए गए।
\v 39  और आने जाने-वाले सिर हिला-हिलाकर उसकी निन्‍दा करते थे।
\v 40  और यह कहते थे, “हे मन्‍दिर के ढानेवाले और तीन दिन में बनानेवाले, अपने आप को तो बचा! यदि तू   परमेश्‍वर का पुत्र है, तो क्रूस पर से उतर आ।”
\v 41  इसी रीति से महायाजक भी शास्‍त्रियों और पुरनियों समेत ठट्ठा कर करके कहते थे,
\v 42  ”इसने दूसरों को बचाया, और अपने आप को नहीं बचा सकता। यह तो ‘इस्राएल का राजा’ है। अब क्रूस पर से उतर आए, तो हम उस पर विश्‍वास करें।
\v 43  उसने परमेश्‍वर का भरोसा रखा है, यदि वह इस को चाहता है, तो अब इसे छुड़ा ले, क्‍योंकि इस ने कहा था, कि ‘मैं परमेश्‍वर का पुत्र हूँ’।”
\v 44  इसी प्रकार डाकू भी जो उसके साथ क्रूसों पर चढ़ाए गए थे उसकी निन्‍दा करते थे।
\v 45  दोपहर से लेकर तीसरे पहर तक उस सारे देश में अन्‍धेरा छाया रहा।
\v 46  तीसरे पहर के निकट यीशु ने बड़े शब्‍द से पुकार कर कहा, “एली, एली, लमा शबक्‍तनी?” अर्थात् “हे मेरे परमेश्‍वर, हे मेरे परमेश्‍वर, तू ने मुझे क्‍यों छोड़ दिया?”
\v 47  जो वहाँ खड़े थे, उन में से कितनों ने यह सुनकर कहा, “वह तो एलिय्‍याह को पुकारता है।”
\v 48  उन में से एक तुरन्‍त दौड़ा, और स्‍पंज लेकर सिरके में डुबोया, और सरकण्‍डे पर रखकर उसे चुसाया।
\v 49  औरों ने कहा, “रह जाओ, देखें, एलिय्‍याह उसे बचाने आता है कि नहीं।”
\v 50  तब यीशु ने फिर बड़े शब्‍द से चिल्‍लाकर प्राण छोड़ दिए।
\v 51  और देखो, मन्‍दिर का परदा ऊपर से नीचे तक फट कर दो टुकड़े हो गया: और धरती डोल गई और चटानें तड़क गईं।
\v 52  और कब्रें खुल गईं, और सोए हुए पवित्र लोगों की बहुत शव जी उठी।
\v 53  और उसके जी उठने के बाद वे कब्रों में से निकलकर पवित्र नगर में गए, और बहुतों को दिखाई दिए।
\v 54  तब सूबेदार और जो उसके साथ यीशु का पहरा दे रहे थे, भुईडोल और जो कुछ हुआ था, देखकर अत्‍यन्‍त डर गए, और कहा, “सचमुच यह परमेश्‍वर का पुत्र था!”
\v 55  वहाँ बहुत सी स्‍त्रियाँ जो गलील से यीशु की सेवा करती हुईं उसके साथ आईं थीं, दूर से देख रही थीं।
\v 56  उनमें मरियम मगदलीनी और याकूब और योसेस की माता मरियम और जब्‍दी के पुत्रों की माता थीं।
\v 57  जब साँझ हुई तो यूसुफ नाम अरिमतियाह का एक धनी मनुष्‍य जो आप ही यीशु का चेला था, आया।
\v 58  उसने पीलातुस के पास जाकर यीशु का शव माँगा। इस पर पीलातुस ने दे देने की आज्ञा दी।
\v 59  यूसुफ ने शव को लेकर उसे उज्‍जवल चादर में लपेटा।
\v 60  और उसे अपनी नई कब्र में रखा, जो उसने चटान में खुदवाई थी, और कब्र के द्वार पर बड़ा पत्‍थर लुढ़काकर चला गया।
\v 61  और मरियम मगदलीनी और दूसरी मरियम वहाँ कब्र के सामने बैठी थीं।
\v 62  दूसरे दिन जो तैयारी के दिन के बाद का दिन था, महायाजकों और फरीसियों ने पीलातुस के पास इकट्ठे होकर कहा।
\v 63  ”हे महाराज, हमें स्‍मरण है, कि उस भरमानेवाले ने अपने जीते जी कहा था, कि मैं तीन दिन के बाद जी उठूँगा।
\v 64  अतः आज्ञा दे कि तीसरे दिन तक कब्र की रखवाली की जाए, ऐसा न हो कि उसके चेले आकर उसे चुरा ले जाएँ, और लोगों से कहनें लगें, कि वह मरे हुओं में से जी उठा है: तब पिछला धोखा पहले से भी बुरा होगा।”
\v 65  पीलातुस ने उनसे कहा, “तुम्‍हारे पास पहरूए तो हैं जाओ, अपनी समझ के अनुसार रखवाली करो।”
\v 66  अतः वे पहरूओं को साथ ले कर गए, और पत्‍थर पर मुहर लगाकर कब्र की रखवाली की।
\c  28
\v 1  सब्‍त के दिन के बाद सप्‍ताह के पहले दिन पौ फटते ही मरियम मगदलीनी और दूसरी मरियम कब्र को देखने आई।
\v 2  और देखो एक बड़ा भुईंडोल हुआ, क्‍योंकि प्रभु का एक दूत स्‍वर्ग से उतरा, और पास आकर उसने पत्‍थर को लुढ़का दिया, और उस पर बैठ गया।
\v 3  उसका रूप बिजली का सा और उसका वस्‍त्र पाले के समान उज्‍ज्‍वल था।
\v 4  उसके भय से पहरूए काँप उठे, और मृतक समान हो गए।
\v 5  स्‍वर्गदूत ने स्त्रियों से कहा, “मत डरो, मै जानता हूँ कि तुम यीशु को जो क्रुस पर चढ़ाया गया था ढूँढती हो।
\v 6  वह यहाँ नहीं है, परन्‍तु अपने वचन के अनुसार जी उठा है; आओ, यह स्‍थान देखो, जहाँ प्रभु पड़ा था।
\v 7  और शीघ्र जाकर उसके चेलों से कहो, कि वह मृतकों में से जी उठा है; और देखो वह तुम से पहले गलील को जाता है, वहाँ उसका दर्शन पाओगे, देखो, मैं ने तुम से कह दिया।”
\v 8  और वे भय और बड़े आनन्‍द के साथ कब्र से शीघ्र लौटकर उसके चेलों को समाचार देने के लिये दौड़ गई।
\v 9  और देखो, यीशु उन्‍हें मिला और कहा; ‘सलाम’ और उन्होंने पास आकर और उसके पाँव पकड़कर उसको दण्‍डवत किया।
\v 10  तब यीशु ने उनसे कहा, “मत डरो; मेरे भाईयों से जाकर कहो, कि गलील को चलें जाएँ वहाँ मुझे देखेंगे।”
\v 11  वे जा ही रही थी, कि देखो, पहरूओं में से कितनों ने नगर में आकर पूरा हाल महायाजकों से कह सुनाया।
\v 12  तब उन्होंने पुरनियों के साथ इकट्ठे होकर सम्‍मति की, और सिपाहियों को बहुत चाँदी देकर कहा।
\v 13  “यह कहना कि रात को जब हम सो रहे थे, तो उसके चेले आकर उसे चुरा ले गए।
\v 14  और यदि यह बात हाकिम के कान तक पहुँचेगी, तो हम उसे समझा लेंगे और तुम्हें जोखिम से बचा लेंगे।”
\v 15  अतः उन्होंने रूपए लेकर जैसा सिखाए गए थे, वैसा ही किया; और यह बात आज तक यहूदियों में प्रचलित है।
\v 16  और ग्‍यारह चेले गलील में उस पहाड़ पर गए, जिसे यीशु ने उन्‍हें बताया था।
\v 17  और उन्होंने उसके दर्शन पाकर उसे प्रणाम किया, पर किसी-किसी को सन्‍देह हुआ।
\v 18  यीशु ने उनके पास आकर कहा, “स्‍वर्ग और पृथ्‍वी का सारा अधिकार मुझे दिया गया है।
\v 19  ”इसलिये तुम जाकर सब जातियों के लोगों को चेला बनाओ; और उन्‍हें पिता, और पुत्र, और पवित्र आत्‍मा के नाम से बपतिस्‍मा दो,
\v 20  ”और उन्‍हें सब बातें जो मैंने तुम्‍हें आज्ञा दी है, मानना सिखाओ: और देखो, मैं जगत के अन्‍त तक सदैव तुम्‍हारे संग हूँ।”
